Nnamdi Kanu Case: Nyenu Kanu ohere ka ofee ofufe ya na iwu ndị ọzọ ọkaikpe Nyako nyere ndị DSS
2 Disemba 2021
Nnandi Kanu n'ụlọikpe AbujaEBE FOTO SI,GETTY IMAGES
Nkọwa foto,
Abaribe, El-shalom na Tochukwu Uchendụ gbaara Nnamdi Kanu akaebe mgbe eji ya eji.

Dika ikpe Nnamdi Kanu gara n'ihu n'Abuja n'ụbọchị abụọ nke ọnwa December 2021.

Nke a bụ mgbanwe nye ụbọchị 19 nke ọnwa Jenụwarị 2022 eyiburu ya dịka ndị ọkaiwu ya pụrụ n'ụlọikpe n'ụbọchị iri nke ọnwa Nọvemba ikpe ahụ pụtara n'ihu Ọkaikpe Binta Nyako.

Kpọpụta Nnamdi Kanu
Gọọmentị Naijiria anwụchiela Nnamdi Kanu
Ihe ọkaiwu Ipob sara gbasara nwụchịgharị Nnamdi Kanu na mkpọghachite ya na Naịjirịa
N'atụmatụ mbụ kemgbe ikpe Nnamdi Kanu Malitere, ndị ọrụ nchekwa agbaghị ụlọikpe Ukwu nke dị n'Abuja okirikiri.

Nnamdi Kanu anọghị n'ụlọikpe dịka ọkaiwu ya bụ Aloy Ejimakor na-ekwu na ndị "Department of State Security" (DSS) agwaghị ha ihe mere ejighị kpọta ya.

Mana, dịka o siri kwuo, "o nwereike bụru na ọ bụ makana ikpe nke taa abụghị nke ọnụnọ ya n'ụlọikpe ga-abụ mkpa.


Aha onyonyo,
Nnamdi Kanu: Azikiwe tinyere ndi Igbo n'ọmị ha nọ na ya

Mpụtara ikpe taa
Iyigharịrị ikpe Kanu ruo ụbọchi 18 ruo 19 nke ọnwa Jenụwarị 2022. Ọ bụ n'ụbọchị ahụ ka Ọkaikpe Binta Nyako ga-ege ntị mkpesa ọkaiwu Kanu nwere banyere etu e siri kpolata Kanu Naịjirịa.

Ụlọikpe nyere iwu sị:
Ka e mee ka Nnamdi Kanu mesaa ahụ etu ọ ga-ekwe emume n'ụlọ mkpọrọ ọ nọ
Ka e kwee ka ọ gbanwee uwe ya
Ka e nye ya ohere ife ofufe ya bụ nke ndị Juu ma nye ya akụrụngwa o ga-eji mee etu ahụ
Ka DSS mezuo iwu niile e nyere ha banyere Kanu, nke gụnyere ikwe ka ọ na-enwete ọbịa atọ n'ụbọchi Mọnde nakwa Tọọzde
Ka e kwee ka Kanu na ndị ọzọ nọ mkpọrọ na mkparịtaụka.
Atụmatụ iyighari ikpe a bịara dịka ndị ọkaiwu Nnamdi Kanu bu Aloy Ejimakor na Ifeanyi Ejiofor gbara akwara isi maka etu ikpe ikpeazụ siri gaa.

Ọ bịakwara dịka ụfọdụ ndị okenye isi ya gbagotere n'Ọwụwa Anyanwụ Naịjirịa gara ga-ahụ onyeisiala Muhammadu Buhari maka okwu Kanu.

Ndị okenye ahụ a kpọrọ "Highly Respected Igbo Greats" Maazi Mbazulike Amaechi nọ n'isi ha sị ka Onyeisiala Buhari nye ohere ka e jiri mkparịtauka kpezie okwu Kanu.


Aha onyonyo,
Uchechi Kanu kwuru ihe di ya ji ego Ipob eme

Ndị ọzọ so gaa njem ahụ bụ onye bụbu Gọvanọ Anambara Steeti bụ Chukwuemeka Ezeife, Ụkọchukwu Sunday Onuoha nke ụka Methodist, Ichie Goddy Uwazurike bụ ọkwiwu ukwu nakwa onye bụbụ onyeisi otu Aka Ikenga.

Allen Onyema tụkwasịrị m asị - Nnamdi Kanu
Ndị a, site n'ọnụ Maazị Amaechi, bụ ọnu kwuru ha, kwere nkwa na-akpọnye ha Kanu, ha ga-agba mbọ hụ na okwughi okwu dịka o si ekwu.

Onyeisiala Buhari kwere nkwa na ya ga-etinye uche n'arịrịọ a ha rịọrọ ya.

Okaiwu Ejiofor
Mana, Onyeisiala Buhari kwukwara na ya etinyebeghi ọnụ n'ihe banyere ikpe mbụ makana ya na-achọ ka ha nwere onwe ha dịka iwu Naịjirịa siri chọọ.

Ọ bụ n'elekere itoolu n'ụtụtụ Tọọzde ka ikpe a ga-amalite n'Abuja.

Cheta na a na-ekpe Kanu ikpe maka ebubo asaa nke gụnyere ịkpa nkata megide Naịjirịa nakwa igbu ọchụ.

Kanu gọrọ n'ebubo ndị a abụghị eziokwu oge agụpụtara ha n'ụlọikpe.