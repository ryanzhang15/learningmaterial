การแพร่ระบาดของโควิด-19 ที่ผ่านมา มีหลายองค์กรก้าวออกมาสนับสนุนการทำงานของภาครัฐในหลายรูปแบบ ด้วยความตั้งใจจริงอย่างหนึ่งว่า เมื่อเราอยู่ในสังคมเดียวกัน การฝ่าวิกฤติร่วมกันก็เป็นเรื่องสำคัญที่สุดอย่างหนึ่ง โดยเฉพาะการร่วมอำนวยความสะดวกให้ประชาชนเข้าถึงวัคซีนได้ง่ายขึ้นและรวดเร็วขึ้น “OR” และ “พีทีที สเตชั่น” ลุกขึ้นมาทำเรื่องนี้อย่างจริงจัง ผ่าน “186 วัน ร่วมสร้างภูมิคุ้มกันโควิด-19” โดยผนึกกำลังกับพันธมิตรด้านต่างๆ พร้อมอาศัยความถนัดและศักยภาพที่ตัวเองมี เข้าไปสนับสนุนการดำเนินงานอย่างเป็นรูปธรรม ในระยะเวลา 186 วันที่ผ่านมา ความสำเร็จที่เกิดขึ้นเป็นมากกว่าความภาคภูมิใจที่ได้คืนกลับสิ่งดีๆ สู่สังคม แต่หมายถึงการมอบโอกาสให้กับประชาชนได้เข้าถึงวัคซีนมากขึ้น และผ่านวิกฤติครั้งนี้ไปด้วยกัน

ส่งต่อศักยภาพที่มีเพื่อสังคม

หลายบทบาทของทั้ง “OR” และ “พีทีที สเตชั่น” ช่วยพิสูจน์ได้ว่า การดำเนินธุรกิจสามารถเกิดขึ้นควบคู่ไปกับการคืนประโยชน์ให้กับสังคมเช่นกัน โดยเฉพาะในช่วงวิกฤติที่ต้องก้าวทันสถานการณ์ และพร้อมเป็นส่วนหนึ่งเคียงข้างประชาชน หากยิ่งสามารถต่อยอดศักยภาพที่ตัวเองมีให้เกิดประโยชน์สูงสุดได้ ผลลัพธ์ที่เกิดขึ้นก็จะกลายเป็นรูปธรรมที่ชัดเจน

สำหรับ “OR” และ “พีทีที สเตชั่น” แล้ว ศักยภาพในการประสานกำลังกับพันธมิตร รวมถึงศักยภาพเรื่องสถานที่ที่มีอย่างชัดเจน นำไปสู่โครงการอำนวยความสะดวกให้ประชาชนให้เข้าถึงวัคซีนได้ง่ายขึ้น ผ่านการจัดตั้งหน่วยบริการฉีดวัคซีนนอกโรงพยาบาล จากโครงการ “ไทยร่วมใจ กรุงเทพฯ ปลอดภัย” ภายในสถานีบริการ พีทีที สเตชั่น พระราม 2 (ขาออก) ซึ่ง คุณจิราพร ขาวสวัสดิ์ ประธานเจ้าหน้าที่บริหารและกรรมการผู้จัดการใหญ่ บริษัท ปตท. น้ำมันและการค้าปลีก จำกัด (มหาชน) หรือ OR เปิดเผยว่า ครั้งนี้เป็นความร่วมมือและผนึกกำลังกันกับกรุงเทพมหานคร หอการค้าไทย และสภาหอการค้าแห่งประเทศไทย เพื่อสนับสนุนให้ประชาชนได้รับวัคซีนได้อย่างรวดเร็วและทั่วถึง ครอบคลุมกลุ่มเป้าหมายอย่างน้อยร้อยละ 70 ของประชาชนในพื้นที่กรุงเทพมหานคร ซึ่งด้วยศักยภาพของพื้นที่ภายในสถานีบริการ พีทีที สเตชั่น พระราม 2 (ขาออก) ที่จัดตั้งให้เป็นหน่วยบริการฉีดวัคซีนนอกโรงพยาบาลในครั้งนี้ ทำให้สามารถรองรับผู้ใช้บริการได้ถึงวันละ 1,500 คน นั่นเป็นเหตุผลหนึ่งด้วยว่าทำไมหน่วยบริการฉีดวัคซีนนอกโรงพยาบาลแห่งนี้จึงมีความหมายอย่างยิ่งในช่วงวิกฤติที่ผ่านมา

186 วัน ร่วมสร้างภูมิคุ้มกันโควิด-19

ด้วยศักยภาพด้านสถานที่ของ สถานีบริการ พีทีที สเตชั่น พระราม 2 (ขาออก) หน่วยบริการวัคซีน COVID-19 แห่งนี้ ไม่เพียงช่วยอำนวยความสะดวกแก่ประชาชน รวมถึงอาสาสมัครและบุคลากรผู้ปฏิบัติงานได้อย่างมากเท่านั้น แต่การมีสถานที่ที่พื้นที่เปิดโล่ง อากาศถ่ายเทสะดวก ยังเป็นไปตามแนวทางและหลักการป้องกันการติดเชื้ออีกด้วย โดยใน 186 วันที่ผ่านมา หน่วยบริการวัคซีน COVID-19 แห่งนี้ ก็ประสบความสำเร็จอย่างมากในการสามารถทำให้ประชาชนเข้าถึงวัคซีนได้มากขึ้น สมความตั้งใจ

โดยนับตั้งแต่เปิดบริการประชาชนในวันที่ 28 พฤษภาคม 2564 จนถึงวันที่ 15 พฤศจิกายน 2564 เป็นวันสุดท้าย สามารถให้บริการประชาชนให้เข้าถึงวัคซีนได้ถึง 119,109 ราย แบ่งเป็น ผู้รับวัคซีนเข็มที่ 1 จำนวน 62,877 ราย, เข็มที่ 2 จำนวน 54,673 ราย, เข็มที่ 3 จำนวน 1,559 ราย ทั้งนี้ได้รับการสนับสนุนบุคลากรทางการแพทย์จากโรงพยาบาลบางปะกอก 8 มีธนาคารกรุงไทยร่วมสนับสนุนระบบการลงทะเบียนผู้มาฉีดวัคซีน ขณะเดียวกันก็มีอาสาสมัครของ OR จำนวนถึง 157 คน เข้าร่วมเป็นส่วนหนึ่งของภารกิจนี้ด้วย

และ พีทีที สเตชั่น อย่างมากในวันนี้ ซึ่งได้รับโล่ในฐานะผู้ให้การสนับสนุนหน่วยบริการฉีดวัคซีนนอกโรงพยาบาลจากโครงการ “ไทยร่วมใจ กรุงเทพฯ ปลอดภัย” อีกด้วย ถือเป็นภารกิจที่มีความหมายอย่างยิ่ง ขณะเดียวกันก็เรียกได้ว่าเป็นความสำเร็จหนึ่งในการขับเคลื่อนแนวคิด “Living Community" ของ พีทีที สเตชั่น ที่พร้อมเป็นตรงกลางเติมเต็มทุกความสุขให้กับทุกคนอีกด้วย และช่วยให้คนไทยก้าวผ่านวิกฤตการณ์ครั้งสำคัญนี้ไปด้วยกัน