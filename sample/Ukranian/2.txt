
6 грудня 1991 року Верховна Рада України ухвалила два важливі для формування української армії закони "Про Збройні Сили України" та "Про оборону України". Таким чином, сьогодні 30-та річниця створення ЗСУ. У країні на честь цієї події пройде низка святкових заходів. 
Зокрема, як йдеться у  повідомленні пресслужби Міністерства оборони, у рамках святкування між цими містами буде проведено телеміст "Харків – Київ – Краматорськ – Львів – Одеса – Озерне". О 18:00 одночасно у Харкові на площі Свободи, Одесі біля Морського вокзалу, Краматорську на площі Миру, селі Озерне Житомирської області, Львові біля Національної академії сухопутних військ імені гетьмана Петра Сагайдачного, на перехресті вулиць Героїв Майдану та Стрийської, Києві на Михайлівській з нагоди 30-річчя Збройних Сил України за участю глави держави, керівництва Міністерства оборони України та Збройних Сил України.

Також відбудуться демонстраційні покази новітніх зразків озброєння та військової техніки, відбудуться церемонії вручення бойових прапорів та почесних найменувань військовим частинам, нагородження військовослужбовців державними нагородами.

Окрім цього, заплановано виступи військових оркестрів та інші розважальні заходи.

На головній площі Харкова відбудеться військовий марш та передача техніки бойовим бригадам – 3 танки Т-64БВ, 10 бронетранспортерів БТР-4Е та 10 броньованих автомобілів "Козак-2М1".

В Одесі за участю міністра оборони України Олексія Резнікова відбудеться церемонія включення до складу ВМС ЗСУ 2 патрульних катерів типу "Айленд", а також передача іншої техніки.

У Краматорську до телемосту приєднається командувач Об'єднаних сил генерал-лейтенант Олександр Павлюк.

Зазначається, що 34 одиниці ББКМ "Козак-2М1" урочисто передадуть військовим у Краматорську.

У Житомирській області Повітряним Силам ЗСУ буде передано вертоліт Мі-8 та по одному літаку Л-39, Су-27 та АН-26.

У Львові, Києві та Одесі представники Збройних Сил України отримають у своє розпорядження 15, 13 та 12 одиниць автомобілів HMMWV.

Як повідомляли Українськi Новини, міністр оборони Олексій Резніков зазначив, що має намір найближчим часом затвердити нову структуру Міністерства оборони,  а також Резніков планує збільшити зарплати військових майже на третину.