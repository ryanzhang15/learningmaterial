У листопаді населення купило валюти на 275,9 млн доларів більше, ніж продало.
Про це йдеться у звітних даних НБУ, передають Українські Новини.

На готівковому валютному ринку у листопаді чиста купівля валюти населенням перевищила продаж.

У листопаді українці продали валюти на 1 866 млн доларів у еквіваленті, а купили 2 141,9 млн доларів у еквіваленті.

Таким чином, населення четвертий місяць поспіль купило валюти більше, ніж продало.

Як повідомляли Українські Новини, за підсумками 2020 року обсяг продажу готівкової валюти перевищив обсяг купівлі на 1,098 млрд доларів.

У 2019 році населення продало валюти на 177 млн доларів більше, ніж купило.

З 26 листопада до 3 грудня  курс продажу готівкового долара в обмінних пунктах київських банків підвищився  на 15,99 коп. до 27,3830 UAH/USD, курс купівлі підвищився на 19,89 коп. до 26,1607 UAH/USD, підвищуючись третій тиждень поспіль.

Крім того, фінансисти  прогнозують помірну девальвацію гривні наприкінці поточного року  та на початку наступного.