ସମ୍ବଲପୁର: ଭିଜିଲାନ୍ସ ଜାଲରେ ସମ୍ବଲପୁର ଜିଲ୍ଲାର ଜଣେ ପଞ୍ଚାୟତ ନିର୍ବାହୀ ଅଧିକାରୀ ଛନ୍ଦି ହୋଇଥିବାର ଖବର ମିଳିଛି। ଆୟବହିର୍ଭୂତ ସମ୍ପତ୍ତି ଠୁଳ ଅଭିଯୋଗରେ ଯୁଯୁମୁରା ବ୍ଲକ ଝାଙ୍କରାପାଲି ପଞ୍ଚାୟତ ନିର୍ବାହୀ ଅଧିକାରୀ ଅଚ୍ୟୁତାନନ୍ଦ ଖୁଣ୍ଟିଆଙ୍କ ଘରେ ଚଢଉ କରିଛି ଭିଜିଲାନ୍ସ। କୁଚିଣ୍ଡା ଏନଏସି ସ୍ଥିତ ତାଙ୍କର ଦୁଇମହଲା ବାସଭବନ ସମେତ ନିଜ ଗାଁ ସୁବର୍ଣ୍ଣପାଲିରେ ଥିବା ଘର ଏବଂ ଝାଙ୍କରପାଲି କାର୍ଯ୍ୟାଳୟରେ ଚଢ଼ାଉ କରୁଛି ଭିଜିଲାନ୍ସ ଠିମ୍।



ଦୁଇଜଣ ଡିଏସପିଙ୍କ ନେତୃତ୍ୱରେ ଓଡ଼ିଶା ଭିଜିଲାନ୍ସ ଦ୍ୱାରା ଦୁଇଜଣ ଏଏସଆଇ ଏବଂ ଅନ୍ୟାନ୍ୟ କର୍ମଚାରୀ ଏହି ଚଢ଼ାଉ କରୁଛନ୍ତି। ସମ୍ବଲପୁରର ସ୍ୱତନ୍ତ୍ର ଭିଜିଲାନ୍ସ ଜଜଙ୍କ ଦ୍ୱାରା ଜାରି ସର୍ଚ୍ଚ ୱାରେଣ୍ଟ୍ ବଳରେ ଏହି ଚଢ଼ାଉ ଚାଲିଛି।