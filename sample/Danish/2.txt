En nedreven køreledning har skabt store trafikale problemer for togtrafikken torsdag.

En nedrevet køreledning har torsdag skabt kaos på Odense Banegård, hvor det torsdag aften ikke er muligt at komme videre til Nyborg med tog.


SE OGSÅ
Togtrafik over Storebælt lammet
Flere personer har stået i kø i flere timer i det iskolde vejr, og der bliver meldt om køer på 50-60 meter af mennesker, der håber på at få en plads i en af de fem togbusser, der kører på strækningen.

Det fortæller TV 2s journalist på stedet.

Kaos ved Odense Banegård
I dag kl. 06.21
2:54
En nedfalden køreledning var skyld i kaosset. Video: Mikkel Eisenhardt
På stationen er der proppet med mennesker, der er pakket ind fra top til tå på grund af den bidende kulde. Billederne fra stationen viser tydeligt frustrerede mennesker – flere af dem med små børn - der venter i kulden.


Flere børn var at finde blandt de ventende. Foto: TV 2

Lange køer til togbusserne i Odense. Foto: Ukendt
DSB: Kan ikke skaffe flere busser
Hos DSB er man opmærksom på situationen, men der er ikke meget andet at gøre for de ventende personer end at vente yderligere.

- Der er lige nu lang ventetid på blandt andet Odense Station. Vi kan ikke skaffe de busser, der er behov for. Så der er ikke andet for end at væbne sig med tålmodighed, lyder det fra DSB's pressevagt, der ikke har yderligere kommentarer.

Han henviser til en pressemeddelelse på DSB's hjemmeside, hvor det fremgår, at der på grund af situationen med den nedrevne køreledning er ventetid på henholdsvis Odense og Nyborg Station.


Der var lang kø til at komme med busserne. Foto: TV 2
Ændret køreplan
Tidligere torsdag betød den nedrevne køreledning, at togdriften også var indstillet over Storebælt. Den kom dog i gang igen ved 16-tiden. Siden klokken 16 torsdag har der kørt togbusser mellem Odense og Nyborg. I den seneste prognose på DSB's hjemmeside fremgår det, at togene foreløbigt kører anderledes frem til klokken fire fredag morgen.

Her er de køreplaner, der er ændret:

Lyntogene, der normalt kører til og fra Aalborg Lufthavn, kører ikke mellem Fredericia og Københavns Lufthavn.
Der kører kun et InterCitytog i timen mellem Københavns Hovedbanegård og Nyborg station.
Esbjerg-togene er aflyst resten af døgnet.