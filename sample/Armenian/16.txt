"Էներգետիկայի մասին" Հայաստանի Հանրապետության օրենքի, ինչպես նաև էլեկտրական էներգիայի մատակարարման և օգտագործման կանոնների (ԷՄՕԿ) համաձայն էլեկտրական էներգիա ստանալու համար սպառողը և մատակարարը պարտավոր են կնքել էլեկտրական էներգիայի մատակարարման պայմանագիր:

ԷԼԵԿՏՐԱԿԱՆ ԷՆԵՐԳԻԱՅԻ ՄԱՏԱԿԱՐԱՐՄԱՆ ՊԱՅՄԱՆԱԳՐԻ ԿՆՔՈՒՄԸ ԻՐԱԿԱՆԱՑՎՈՒՄ Է ԱՆՎՃԱՐ:


Բնակիչ բաժանորդների էլեկտրական էներգիայի մատակարարման պայմանագիր

Ոչ բնակիչ բաժանորդների էլեկտրական էներգիայի մատակարարման պայմանագիր

Սպառման համակարգն էլեկտրական ցանցին միացման և էլեկտրական էներգիայի մատակարարման պայմանագիր



Պայմանագրի բացակայության պայմաններում սպառումը համարվում է ապօրինի:

Այս դեպքում մատակարարն իրավունք ունի դադարեցնել էլեկտրաէներգիայի մատակարարումը և պահանջել փոխհատուցում՝ ՀՀ կառավարության 12 նոյեմբերի 2015 թվականի N 1322-Ն որոշմամբ հաստատված "ԷԼԵԿՏՐԱԿԱՆ ԷՆԵՐԳԻԱՅԻ ԲԱՇԽՄԱՆ ՀԱՄԱԿԱՐԳՈՒՄ ԷԼԵԿՏՐԱԿԱՆ ԷՆԵՐԳԻԱՅԻ ԱՊՕՐԻՆԻ ՍՊԱՌՄԱՆ ԴԵՊՔԵՐՈՒՄ ՍՊԱՌՎԱԾ ԷԼԵԿՏՐԱԿԱՆ ԷՆԵՐԳԻԱՅԻ ՔԱՆԱԿԻ ՀԱՇՎԱՐԿՄԱՆ ՄԵԹՈԴԻԿԱՅՈՎ":

Էլեկտրական ցանցին տեխնոլոգիական միացման կարգը

Նոր սպառողի կամ սպառողի վերակառուցվող սպառման համակարգը էլեկտրական ցանցին միացման համար Դիմողին անհրաժեշտ է գրավոր կամ էլեկտրոնային դիմում ներկայացնել "Հայաստանի էլեկտրական ցանցեր" ՓԲԸ կամ համապատսխան կառուցվածքային ստորաբաժանման՝ ըստ տարածքային պատկանելության:
Պարտավորություններ

ՄԱՏԱԿԱՐԱՐԸ ՊԱՐՏԱՎՈՐ Է՝

սպառողին մատակարարել անընդհատ և տեխնիկական նորմերին ու ստանդարտներին համապատասխան որակի (ֆազային լարումը՝ 198-242Վ (ԳՕՍՏ 32144-2013) և անհրաժեշտ քանակի էլեկտրական էներգիա.
էլեկտրամատակարարման ընդհատումը վերականգնել էլեկտրական էներգիայի մատակարարման և օգտագործման կանոններով սահմանաված ընթացքում, բացառությամբ մատակարարից անկախ և օրենսդրությամբ նախատեսված հանգամանքների ու պատճառների.
էլեկտրամատակարարման ընդհատումը վերականգնել պարտքի վճարումը վկայող փաստաթուղթը մատակարարին ներկայացնելուց հետո նույն օրը` մինչև ժամը 18:00-ն, եթե սպառողը պարտքի վճարումը հավաստող փաստաթուղթը մատակարարին է ներկայացրել աշխատանքային օրերին մինչև ժամը 14:00-ն, հաջորդ օրը` մինչև ժամը 13:00-ն, եթե սպառողը պարտքի վճարումը հավաստող փաստաթուղթը մատակարարին է ներկայացրել աշխատանքային օրերին՝ ժամը 14:00-ից հետո, պարտքի մարման մասին տեղեկանալու պահից 24 ժամվա ընթացքում, եթե սպառողը պարտքի վճարումը հավաստող փաստաթուղթը մատակարարին է ներկայացրել ոչ աշխատանքային օրերին:
ՍՊԱՌՈՂԸ ՊԱՐՏԱՎՈՐ Է՝

ժամանակին վճարել ծախսած էլեկտրաէներգիայի դիմաց.
բնակարանը վաճառելու (փոխանակելու) դեպքում դիմել մատակարարին՝ վերջնահաշվարկ կատարելու, պայմանագրի գործողությունը դադարեցնելու և բնակարանի էլեկտրամատակարարումն ընդհատելու համար, որի մասին սպառողին տրվում է տեղեկանք:
Սպառված՝ էլեկտրաէներգիայի դիմաց վճարման կարգը

ՎՃԱՐՄԱՆ ՀԱՄԱՐ ՀԻՄՔ ԵՆ

Ներկայացված անհատական վճարման փաստաթուղթը,
Վճարման կետերում առկա տեղեկատվությունը:
ՎՃԱՐՄԱՆ ԺԱՄԿԵՏԸ

Վճարման մասին տեղեկացվելուց հետո 7 օրվա ընթացքում:
ԷԼԵԿՏՐԱՄԱՏԱԿԱՐԱՐՄԱՆ ԴԱԴԱՐԵՑՈՒՄԸ

Վճարման համար հատկացված ժամկետի խախտման դեպքում մատակարարն իրավունք ունի դադարեցնել սպառողի էլեկտրամատակարարումը՝ առնվազն 3 օր առաջ հեռուստատեսությամբ կամ սպառողին հասու այլ ձևերով զգուշացնելուց հետո:
ԷԼԵԿՏՐԱՏԱԿԱՐԱՐՄԱՆ ԴԱԴԱՐԵՑՈՒՄԸ

ՄԵՂՄԱՑՆԵԼՈՒ ՊԱՅՄԱՆՆԵՐԸ

Էլեկտրամատակարարող ընկերությունը կարող է չդադարեցնել սպառողի էլեկտրամատակարարումը,

եթե սպառողը ներկայացրել է մատակարարի համար ընդունելի վճարման երաշխիքներ և սպառողի հետ պայմանագիր է կնքվել պարտքը հաստատված ժամանակացույցով մարելու վերաբերյալ:
ՍՊԱՌՈՂՆ ԻՐԱՎՈՒՆՔ ՈՒՆԻ

Դիմել մատակարարին՝ "Հայաստանի էլեկտրական ցանցեր" ՓԲԸ սպասարկման կենտրոններ կամ համապատասխան տարածքային սպասարկման ցանց, իսկ հարցի բավարար լուծում չստանալու դեպքում՝ "Հայաստանի էլեկտրական ցանցեր" ՓԲԸ ք. Երևան, Նորք-Մարաշ Ա. Արմենակյան 127 հեռ. 010 59 12 27, էլ. փոստ office@ena.am, կամ ՀՀ Հանրային ծառայությունների կարգավորող հանձնաժողով հեռ. 010-58-45-29 էլ. փոստ psrcinfo@psrc.am, հասցե՝ ք. Երևան, Սարյան 22, եթե վճարման փաստաթղթերում հայտնաբերվել է սխալ կամ առկա է մատակարարի կողմից.

սպառողի իրավունքների խախտում (օրինակ՝ հոսանքազրկում առանց նախազգուշացման),
պայմանագրային պարտավորությունների չկատարում,
պայմանագրային պարտավորությունների ոչ լիարժեք կատարում:
Սպառողների դիմում-բողոքների ընդունման կարգը

Սպառողի դիմելու օրվանից 5 օրվա ընթացքում էլեկտրամատակարարող ընկերությունը պարտավոր է ստուգել իր գրառումները և ստուգման արդյունքների մասին գրավոր հայտնել սպառողին:

Վճարման փաստաթղթերում սխալը հաստատվելու դեպքում, եթե սպառողը (բաժանորդը)՝

ըստ տրված վճարման փաստաթղթի արդեն կատարել է վճարումը, ապա մատակարարը պարտավոր է ուղղել սխալը և սպառողի համաձայնությամբ՝
ավել գանձված գումարը վերադարձնել կամ ձևակերպել որպես կանխավճար, իսկ պակաս վճարելու դեպքում՝ այդ գումարը հաշվի առնել ընթացիկ հաշվարկային ամսվա համար տրվող վճարման փաստաթղթում.
ըստ տրված վճարման փաստաթղթի վճարում չի կատարել, նրան տրվում է վճարման նոր՝ ճշտված, փաստաթուղթ, ըստ որի՝ սահմանված կարգով, կատարվում է վճարում:
Էլեկտրական էներգիայի հաշվառքի սարքի

Հաշվառքի սարքերի տեղադրման և շահագործման պահանջները

ԱՊԱՀՈՎՈՒԹՅՈՒՆԸ

Պետք է բացառվի կողմնակի անձանց միջամտությունը հաշվառքի սարքերի միացման սխեմային և նրա աշխատանքին:
ՏԵՍԱՆԵԼԻՈՒԹՅՈՒՆԸ

Պետք է ապահովվի սպառողի և մատակարարի ներկայացուցչի համար հաշվառքի սարքի ցուցմունքի տեսանելիությունը և ստուգման հնարավորությունը:
ԼՐԱՑՈՒՑԻՉ ԿԱՊԱՐԱՆԱԿՆՔՈՒՄԸ

Սպառողն իրավունք ունի լրացուցիչ կապարանակնքել էլեկտրաէներգիայի առևտրային հաշվառքի սարքը:
ՀԱՇՎԻՉԻ ՁԵՌՔԲԵՐՄԱՆ ԵՎ ՏԵՂԱԴՐՄԱՆ ԾԱԽՍԵՐԸ

Առևտրային հաշվառքի սարքերի (բացառությամբ սպառողի սեփականությունը հանդիսացող 6 կՎ և բարձր լարման հոսանքի ու լարման չափիչ տրանսֆորմատորների) ձեռքբերման, տեղակայման, փոխարինման և շահագործման (ներառյալ` սպասարկման, աշխատանքի ճշտության ստուգման, ստուգաչափման, նորոգման և պահպանման) ծախսերն ու պատասխանատվությունը` անկախ դրանց պատկանելությունից, կրում է մատակարարը:
ՀԱՇՎԻՉԻ ՍՏՈՒԳԱՉԱՓՈՒՄԸ, ՈՉ ՊԼԱՆԱՅԻՆ ՓՈԽԱՐԻՆՈՒՄԸ

Սպառողը երկու տարի անընդմեջ մատակարարին մեկից ավելի անգամ առևտրային հաշվառքի սարքերի, այդ թվում միաֆազ և եռաֆազ հաշվիչների (էլեկտրոնային կամ ինդուկցիոն), հոսանքի և լարման չափիչ տրանսֆորմատորների աշխատանքի ճշտության ստուգման վերաբերյալ դիմում ներկայացնելու դեպքում պարտավոր է մատակարարին վճարել 1200 դրամ (ներառյալ` ավելացված արժեքի հարկը) կանխավճար: Եթե Չափագիտական մարմնի փորձագիտական եզրակացությամբ հաստատվում է առևտրային հաշվառքի սարքի խախտման փաստը, ապա մատակարարը կանխավճարը հաշվի է առնում սպառված էլեկտրաէներգիայիդիմաց սպառողին ներկայացվող վճարման փաստաթղթում: Չափագիտական մարմնի փորձագիտական եզրակացությամբ առևտրային հաշվառքի սարքի խախտումը չհաստատվելու դեպքում կանխավճարը դիտարկվում է որպես առևտրային հաշվառքի սարքի աշխատանքի ճշտության ստուգման համար մատակարարին վճարված ծառայության վճար և սպառողին չի վերադարձվում: