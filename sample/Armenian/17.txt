Էլեկտրական ցանցին միանալու համար Դիմողին անհրաժեշտ է

Դիմել “Հայաստանի էլեկտրական ցանցեր” ընկերության ցանկացած գրասենյակ՝ կամ www.ena.am կայքի միջոցով։ Կայքի “Քարտեզագրման բաժնում” Դիմողը կարող է նշել իր սեփականություն հանդիսացող տարածքը և տեսնել մոտակա ենթակայաններն իրենց հասանելի հզորություններով:

Քայլ 1

Ներկայացնում ենք դիմում

Դիմում

Դիմումին անհրաժեշտ է կցել՝

1)

ա) ֆիզիկական անձի դեպքում` անունը, ազգանունը, գտնվելու վայրը, սպառման համակարգի միացման հասցեն, անձնագիրը (պատճենահանելուց հետո վերադարձվում է բաժանորդին),

բ) կազմակերպության դեպքում՝ անվանումը, հարկ վճարողի հաշվառման համարը, սպառման համակարգի միացման հասցեն,

Էլեկտրոնային եղանակով դիմելու դեպքում ներկայացվում են նաև կազմակերպության ղեկավարի, անհատ ձեռնարկատիրոջ, ֆիզիկական անձի կամ նրանց կողմից լիազորված անձի անձնագրի պատճենները և էլեկտրոնային փոստի հասցեն,

2) պահանջվող հզորությունը, լարման մակարդակը, միացման եւ սպառման տեսակը, ինչպես նաև` Դիմողի հայեցողությամբ, պահուստային սնուցման ապահովման անհրաժեշտության մասին պահանջը,

3) 0.4 կՎ և բարձր լարման էլեկտրական ցանցին միանալու դեպքում` տարածքի հատակագիծը` նշելով նոր սպառման համակարգի միացման կետը կամ կետերը, սպառման տեսակը։ Բազմաբնակարան շենքերի համար գործող կարգը հասանելի է http://www.ena.am/Info.aspx?id=8&lang=1

հղումով։

4) էլեկտրամատակարարման ենթակա տարածքի (շենքի, շինության, հողամասի) նկատմամբ իր իրավունքները հաստատող փաստաթղթերը:

Դիմումը կարող եք լրացնել նաև օնլայն՝ մտնելով այս հղմամբ

Քայլ 2

Կատարում ենք վճարում

Վերը նշված տեղեկատվության առկայության պարագայում Ընկերությունը մինչեւ 5 աշխատանքային օրվա ընթացքում տրամադրում է պայմանագիր, որից հետո դիմողը կատարում է վճարում սահմանված գումարի 50%‑ի չափով` որպես կանխավճար (պայմանագիրը կնքելուց հետո 5 աշխատանքային օրվա ընթացքում):

Վճարումից հետո դիմողի սպառման համակարգը միանում է ցանցին ՀԾԿՀ կողմից սահմանված ժամկետներում։