1) գույքի վերաբերյալ տեղեկություններ, այդ թվում՝ գույքի տեսակը, գտնվելու վայրը, սեփականատերը.

2) հավատարմագրային կառավարման ծրագրին ներկայացվող պահանջները.

3) գույքին առնչվող դատական գործերի վերաբերյալ տեղեկություններ:

10. Սույն կարգի 9-րդ կետի 2-րդ ենթակետով պահանջվող հավատարմագրային կառավարման ծրագիրը պետք է ներառի՝

1) առաջարկություններ գույքի կառավարման ուղղությամբ իրականացվելիք միջոցառումների, դրանց կատարման ժամկետների, պահանջվող ֆինանսական միջոցների և աղբյուրների վերաբերյալ.

2) տեղեկություններ անձի տեխնիկական և մասնագիտական ապահովվածության մասին.

3) առաջարկություններ հավատարմագրային կառավարչի վարձատրության չափի վերաբերյալ.

4) մրցույթի այլ պայմանների վերաբերյալ առաջարկություններ:

11. Անցկացվող մրցույթի շրջանակներում ներկայացված հայտերը բացվում, գնահատվում և արդյունքներն ամփոփվում են գնումների մասին օրենսդրությամբ սահմանված կարգով:

12. Հավատարմագրային կառավարման պայմանագիրը կնքվում է մրցութային հանձնաժողովի որոշման հիման վրա Հայաստանի Հանրապետության դատախազության կողմից:

13. Մինչև պայմանագիր կնքելը Հայաստանի Հանրապետության դատախազությունն իր պաշտոնական ինտերնետային կայքում և տեղեկագրում օրենքով սահմանված ժամկետում հրապարակում է պայմանագիր կնքելու որոշման մասին հայտարարությունը:

14. Հայաստանի Հանրապետության դատախազությունը գնումների մասին օրենսդրությամբ սահմանված կարգով կատարում է ընտրված մասնակցի հետ պայմանագիր կնքելուն ուղղված գործողություններ:

15. Պայմանագիրը կնքելուց հետո Հայաստանի Հանրապետության դատախազությունն իր պաշտոնական ինտերնետային կայքում և տեղեկագրում օրենքով սահմանված ժամկետում հրապարակում է կնքված պայմանագրի մասին հայտարարություն:

16. Օրենքով նախատեսված հիմքերից մեկով մրցույթը չկայանալու դեպքում գույքը հավատարմագրային կառավարման հանձնելու նոր մրցույթ անցկացվում է Հայաստանի Հանրապետության գլխավոր դատախազի հրամանով: