ГЕРБ внася в Конституционния съд указа на президента за назначаване на служебното правителство, съобщиха днес от пресцентъра на партията.

"Народните представители от ПГ на ГЕРБ-СДС ще внесат в Конституционния съд искане за установяване на противоконституционност на указа на президента Румен Радев за назначаване на служебното правителство. Искането ще бъде внесено в Конституционния съд днес, 16 август 2021 г., от 10:00 часа", уточняват оттам.

Вместо да приеме актуализация, НС се занимава с интриги, възмутен Кирил Петков
Вместо да приеме актуализация, НС се занимава с интриги, възмутен Кирил Петков

Той се е отказал от канадското си гражданство преди да стане министър

Най-вероятно искането им е провокирано от съобщенията в последните дни за канадското гражданство на министъра на икономиката Кирил Петков. Според Конституцията министри могат да бъдат хора, които са само български граждани. Петков твърди, че е подал документ за отказ от канадското си гражданство преди да стане министър, но не знае дали процедурата е приключила и няма документ за това. Ако той все още има двойно гражданство и не отговаря на условията на закона, това би направило нелегитимни всички актове, които е подписал като министър.

Министерството на външните работи у нас вече отправи официално запитване до Канада дали Кирил Петков е имал канадско гражданство към момента на встъпването му в длъжност.