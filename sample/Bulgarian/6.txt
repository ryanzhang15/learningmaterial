Ранен живот

Бюст на Плутарх в Херонея
Плутарх е роден във видно семейство в малкото градче Херонея, на около 80 км източно от Делфи, в Беотия. Семейството му е заможно. Не се знае името на баща му, но въз основа на общия гръцки обичай да се повтаря име в редуващи се поколения, то е вероятно Никархос (Nίκαρχoς). Името на дядото на Плутарх е Ламприас, научаваме от „Моралията“ и „Живота на Антоний“.

Братята му, Тимон и Ламприас, често се споменават в есетата и диалозите на Плутарх, които говорят особено за Тимон по най-привързан начин. Жан Рюо (Руалдус), пишейки в 1624 г. „Животът на Плутарх“, установява, че името на съпругата му е Тимоксена, тъй като в писмо, отправено до нея, той я приканва да не скърби твърде много за смъртта на двегодишната им дъщеря, която е носела името ѝ. Интересното е, че в това писмо на утеха той намеква за вяра в прераждането.

Броят на синовете му не е точно известен, въпреки че двама от тях, Аутобулус и Плутарх, често са споменавани. Трактатът „De animae procreatione in „Timaeo“ носи посвещение за тях, а бракът на Аутубулус е повод за едно вечерно сбиране, записано в „Разговори на масата“. За друг човек, Сокларус, се говори по начин, който предполага, че е син на Плутарх, но това никъде не е посочено с точност. Неговият трактат за брачните въпроси, адресиран до Евридика и Поланус, изглежда говори за Евридика като обитавала дома му, но без ясни доказателства за това дали му е била дъщеря, или не.

Плутарх учи математика и философия в Академията на Атина при Амониус от 66 до 67 г.

В един момент Плутарх получава римско гражданство. Както е видно от новото му име, Lucius Mestrius Plutarchus, спонсор на гражданство е Lucius Mestrius Florus, римски консул, когото Плутарх използва като исторически извор за „Живота на Отон“.

По-голямата част от живота си в прекарва в родния си град и бива посветен в тайните на гръцкия бог Аполон. В продължение на много години Плутарх служи като един от двамата свещеници в храма на Аполон в Делфийския оракул, на 32 км от дома си. С писанията и лекциите си Плутарх се превръща в знаменитост в Римската империя, но въпреки това продължава да пребивава в Херонея и участва активно в местните дела, дори служи като кмет. В провинциалния му имот се събират гости от всички краища на империята за сериозен разговор, председателстван от Плутарх, седнал на мраморен стол. Много от тези диалози са записани и публикувани, както и 78 есета и други творби, оцелели до днес, които са известни под общото име „Moralia“.

Магистрат
В допълнение към задълженията си като свещеник на храма в Делфи, Плутарх е и магистрат в Херонея и представлява родината си на различни мисии в чужбина по различно време. Често посещава Рим и се сприятелява с важни лица – напр. личен приятел на Траян. Плутарх заема длъжността архонт в родната си община, най-вероятно само за по една година, но получава длъжността повече от веднъж. Той се заема с решаването на проблеми на града и поема и най-непрестижните задължения.

В Суда, средновековна гръцка енциклопедия, пише как император Траян прави Плутарх прокуратор на Илирия. Въпреки това, повечето историци смятат, че това е малко вероятно, тъй като Илирия не се ръководи от прокуратор, а и Плутарх вероятно не говори илирийски.

Според историка Георгий Синкел от VII-IX век, в края на живота на Плутарх, император Адриан го назначава за главен прокуратор на Ахея – което му дава правото да носи одеждите и регалиите на консул.

Жречество в Делфи

Руини от храма в Делфи

Бюстът и стелата от Делфи
Плутарх прекарва последните тридесетина години от живота си като жрец в Делфи. Литературното му творчество от периода е свързано със светилището на Аполон, процеса на даване на предсказания и личностите, които са живели или пътували там. Едно от най-важните му произведения е „Защо Пития не предсказва в стихове“ (Моралия 11) („Περὶ τοῦ μὴ χρᾶν ἔμμετρα νῦν τὴν Πυθίαν“). Още по-важен е диалогът „За буквата Е в Делфи“ („Περὶ τοῦ Εἶ τοῦ ἐν Δελφοῖς“), в който фигурира Амониус, последовател на Платон и учител на Плутарх и брат му. Според Амониус, буквата E на храма на Аполон в Делфи трябва да се тълкува с оглед на следния факт: мъдреците на древността, чиито максими са написани по стените на преддверието на храма, не били седем, а всъщност пет: Хилон, Солон, Талес, Биас и Питак, като двама тирани – Клебул и Периандър – използвали политическата си власт, за да бъдат включени в списъка. По този начин, буквата E, която съответства на числото 5, представлява признание, че Делфийските максими произхождат от петимата истински мъдреци.

Скулптурният портрет на Плутарх, изложен на изхода на Археологическия музей на Делфи, датира от 2 век след Христа. В миналото бюстът е идентифициран с Плутарх, но съвременното схващане е, че това не е той. Мъжът е изобразен на сравнително млада възраст, макар че има брада. Погледът му е дълбок, с тежки клепачи и врязани зеници. До него стои фрагмент от стела, с портрет вероятно на автора от Херонея и свещеник в Делфи и надпис: „Δελφοὶ Χαιρωνεῦσιν ὁμοῦ Πλούταρχον ἔθηκαν | τοῖς Ἀμφικτυόνων δόγμασι πειθόμενοι.“ (Syll.3 843 = CID 4, не. 151) – „Гражданите на Делфи и Херонея заедно посвещават това на Плутарх, следвайки наставленията на Амфиктионията.“