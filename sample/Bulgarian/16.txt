
Популизъм и опит за миниране на следващото редовно правителство. Така може да се обобщи оценката на ГЕРБ за проектобюджета за следващата 2022 година, анонсиран в сряда от служебния финансов министър Валери Белчев. Следва да се отбележи, че към момента по-вероятният сценарий е евентуалното бъдещо служебно коалиционно правителство да не се съобрази с предложенията на служебния кабинет, като за това намекнаха финансисти от преговарящите партии.

"Имаме анонси как ще изглежда бюджета за догодина, но нямаме информация за 3-годишната бюджетна прогноза. А преди малко министърът излезе с анонс, в който се коментира повишаване на тавана на дълга с 12 милиарда за година", каза Томислав Дончев.

"Помните, когато кабинетът "Борисов 2" внесе в Народното събрание процедура за таван на дълга за целия мандат, подчертавам - целия мандат, за подобна сума, което включваше и рефинансиране на стар дълг - спомняте си какъв дебат предизвика това. 12 милиарда за година е скандал. Това е 3 пъти над лимита", възмути се вторият човек в ГЕРБ.

Служебният кабинет длъжен да внесе бюджет и да запази стабилността
Служебният кабинет длъжен да внесе бюджет и да запази стабилността

Валери Белчев обясни все пак, че добавката за пенсионерите ще е 60 лв.

Дончев разкритикува и начина, по който се случва и комуникира повишението на пенсиите. "Вчера уважаемият министър на финансите през деня в свое временно участие коментира конкретен размер на минималната пенсия от 490 лева, получен по простата формула 370 плюс 120. Чудесно, добра новина за всички пенсионери. Но няколко часа по-късно Министерството на финансите го опровергава и излезе с друго число. Кое от двете е вярно? Не бях виждал министерство да опровергае министъра си."

"Подобно замеряне с числа, подобно на сватбарско надвикване, обижда хората", коментира Томислав Дончев.

Любомир Дацов иска бюджет около нулата, недопустимо било да сме на дефицит
Любомир Дацов иска бюджет около нулата, недопустимо било да сме на дефицит

Финансистът не вижда основание да не се увеличат пенсиите

От ГЕРБ нямат обяснение защо служебният кабинет е внесъл в последния момент проектобюджет, освен миниране на следващия кабинет или популистко надцакване. Но съзряха зад това отново основния си заподозрян - "демиурга", по думите на Томислав Дончев, на цялата тази ситуация Румен Радев.

"У мен остава усещането, че всички се надцакват кой да бъде по-готин и благороден към различни социални групи и си избраха пенсионерите. Трябва да питате някъде между "Дондуков" и мола", отговори на въпрос на News.bg Томислав Дончев.