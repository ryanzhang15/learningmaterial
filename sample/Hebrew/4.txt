אבחון פרפור פרוזדורים: הבדיקה החכמה שמאתרת סיכון מוגבר ללקות בשבץ מוחי
בדיקה פשוטה ולא פולשנית יכולה למנוע סבל משמעותי עבור לא מעט אנשים, בעיקר מבוגרים, באמצעות מעקב בזמן אמת אחר הפרעות בקצב הלב

תגיות
פרפור עליות
שבץ מוחי
שחל
מוגש מטעם שחל

שתף ב פייסבוק
שתף ב וואצאפ
שתף ב טוויטר
שתף ב אימאייל
חשש מהתוצאות, הזנחה ועצלות; אלו הן רק חלק מהסיבות שבגינן אנשים רבים בוחרים שלא לבצע בדיקות סקר - בדיקות המשמשות ככלי לאבחון מחלה בשלב מוקדם. במקרים רבים, בדיקות אלו יכולות להציל חיים ולמנוע ממחלות להתפרץ מלכתחילה, במיוחד אם מגלים אותה כבר בשלב מוקדם.

חברת שחל מציעה למצטרפים חדשים למנוי שלה בדיקת סקר לפרפור פרוזדורים - מהגורמים הנפוצים ביותר לשבץ מוחי בקרב מבוגרים, אשר יכול לגרום לפגיעה בעצמאות, הפרעות נוירולוגיות, חולשה תמידית, שיתוק בחלק מסוים מהגוף, פגיעה בזכרון ועוד. את זה תקבלו כעת במבצע מיוחד- בדיקת סקר לפרפור פרוזדורים חינם למצטרפים חדשים למנוי שחל!

בדיקה פשוטה ולא פולשנית שיכולה להציל חיים

פרפור פרוזדורים היא הפרעה בקצב הלב, המתבטאת בדופק שאינו סדיר; אם קצב פעימות הלב של אדם בריא הוא בין 60 ל-100, קצב ליבו של אדם הסובל מפרפור פרוזדורים אינו סדיר, ומשתנה מפעימה לפעימה. מדובר בהפרעה שבמקרים רבים אינה מלווה בתסמינים הנגלים לעין, ולכן, בחלק גדול מהמקרים, כלל לא ניתן לדעת האם אדם סובל ממנה או לא. מצב זה של פרפור פרוזדורים, עלול לגרום להיווצרות קרישי דם בלב, קרישים שעלולים לנדוד בזרם הדם למח או לאיברים אחרים. הגעת קריש דם למח הינה סיבה שכיחה מאוד להתפתחות שבץ מוחי. אם מתבצעת אבחנה של פרפור פרוזדורים, ניתן להציע לאדם טיפול מתאים, אשר יפחית את הסיכון לסיבוך זה. לסיכום - בדיקת סקר לפרפור פרוזדורים, שהיא הפרעת הקצב המשמעותית הנפוצה ביותר, יכולה לאבחן ולסייע במניעת שבץ מוחי בעתיד.

על פי הסטטיסטיקה, בקרב מבוגרים מגיל 80 ומעלה, ניתן לאבחן הפרעת קצב זו בשכיחות של אחד לעשרה ובקרב אנשים עם גורמי סיכון נוספים (סכרת, יתר לחץ דם, עישון, מחלת לב לסוגיה, השמנה, נטייה תורשתית ועוד), השכיחות גבוהה הרבה יותר.

פריצת הדרך של חברת שחל
חברת שחל רשמה פריצת דרך מרשימה למדי בתחום זה, ומציעה למנויים חדשים בלבד בדיקת סקר להפרעות בקצב הלב, המתבצעת בצורה פשוטה למדי. על אדם שנמצא בקבוצת הסיכון ללקות בשבץ מוחי (חולי סכרת מעל גיל 65, אלו שסבלו משבץ מוחי בעבר או מבעיות כמו לחץ דם גבוה, עישון, מחלות לב ועוד) ומעוניין לבדוק את מצבו, לשאת מכשיר קטן ולהדביקו אל הגוף בעזרת מדבקות, למשך שבועיים, זאת בניגוד לבדיקות שכיחות אחרות, כמו הולטר אק"ג, המציגות נתונים של 24 שעות ולא יותר. אותו מכשיר יודע לזהות הפרעות בקצב לב, ומעביר באמצעות תקשורת סלולרית, בזמן אמת את המידע למוקד. באמצעות התוצאות המתקבלות, ניתן לאבחן ולהציע טיפול שיכול למנוע שבץ מוחי.

בנוסף לכל אלו, לבדיקה החדשנית יתרונות מובהקים נוספים. בניגוד למכשירים אחרים הקיימים בשוק, אשר שימשו מטופלים בעבר, במכשיר החדשני אין כל צורך בהתערבות, או שידור יזום מצד המטופל - הכול למעשה מתבצע באופן אוטומטי. בנוסף לפרפור פרוזדורים, מאפשרת הבדיקה לשדר ולאבחן מצבים חמורים נוספים כדוגמת הפסקות ממושכות בפעילות הלב (דופק איטי מאוד), מצבים המחייבים התערבות דחופה, ובכך היא עשויה להציל חיים.