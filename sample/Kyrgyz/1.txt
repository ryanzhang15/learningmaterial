"Талибан" өкмөтү ооган аялдарынын укуктары тууралуу жарлык чыгарды
Кабулдагы сулуулук салону. Октябрь, 2021-жыл.
Бөлүшүңүз
Пикирлерди көрүңүз

 Принтер

"Талибан" өкмөтүнүн аялдар тууралуу чыгарган жарлыгында алардын билим алууга болгон укугу эске алынган эмес.

Быйыл 15-августта Ооганстанда бийликти басып алган "Талибан" кыймылы (Кыргызстанда террорчу уюм катары таанылып, тыюу салынган) аялдардын укуктарынын тартиби боюнча атайын декрет чыгарды.

Бул документте ооган коомунун лидерлери – диний аалымдар жана аксакалдар аялдардын укуктарын коргоо үчүн олуттуу чараларды көрүүгө чакырат. Жарлыкка ылайык, ооган аялдарын, анын ичинде жесирлерди никеге турууга мажбурлоого болбойт.

"Аял бирөөнүн менчиги эмес, ал асылзат жана эркин адам",- деп жазылган сунуш иретинде иштелип чыккан документте.

Ооганстандын өкмөтүнүн Ажылык иштери боюнча министрлиги менен Маалымат жана маданият министрлигине аялдардын укуктарын коргоо милдети жүктөлгөн. Жогорку Сот жергиликтүү сотторго аялдардын арыздарын токтоосуз түрдө кароону тапшырышы керектиги белгиленди.

Документте жашы жете электерге турмушка чыгууга, жумушка орношууга жана аялдардын билим алуу мүмкүнчүлүгү тууралуу эч кандай сөз жок.

Бул маселелер жергиликтүү жана эл аралык укук коргоочуларды олуттуу тынчсыздандырууда.

ДАГЫ КАРАҢЫЗ
Казакстанда Жогорку соттун мурдагы судьясы соттолду
Казакбаев ЕККУ жыйынында парламенттик шайлоо тууралуу маалымат берди
Москва: жолдогу чырда кыргызстандык таксист октон жарадар болду
Текебаев анын телефонун алган кишиге тосмо арыз жазып берди
Казакстан: “Желтоксон” окуясынын ардагерлери бийликтен колдоо күтөт
