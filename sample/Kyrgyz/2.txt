Казакстанда Жогорку соттун мурдагы судьясы соттолду
Мейрам Жангуттинов, Казакстандын Жогорку сотунун мурдагы судьясы.
Бөлүшүңүз
Пикирлерди көрүңүз

 Принтер

Казакстанда Жогорку соттун мурдагы судьясы Мейрам Жангуттинов алдамчылыкка айыпталып, беш жылга эркинен ажыратылды.

Соттун өкүмүнө ылайык, ал республиканын түштүгүндөгү Түркстан облусунун райондук судьясынан башка жумушка которуу үчүн ири өлчөмдө пара алганы аныкталган. Ал соттук териштирүү учурунда тагылган айыпты мойнуна алган эмес.

Бул тууралуу “Азаттык” радиосунун казак кызматы кабарлады. Маалыматта Жангуттиновду камакка алуу ордери апрель айында чыгып, февраль айында кармалганы айтылат. Камакка алынгандан кийин судьянын ыйгарым укуктары былтыр декабрда мөөнөтүнөн мурун токтотулганы белгилүү болгон.

Жангуттиновго пара берген райондук соттун судьясы дагы ушул эле берене менен айыпталып, ага дагы 5 жылга эркинен ажыратуу боюнча өкүм чыкты.

Соттун өкүмүндө экөөнө тең өмүр бою мамлекеттик кызматта иштөөгө тыюу салынган. Алардын жактоочуларынын позициясы тууралуу комментарий бериле элек.

Казакбаев ЕККУ жыйынында парламенттик шайлоо тууралуу маалымат берди
Кыргызстандын тышкы иштер министри Руслан Казакбаев 2-декабрда Стокгольм шаарында Европадагы коопсуздук жана кызматташтык уюмунун (ЕККУ) тышкы иштер министрлеринин кеңешмесинин пленардык сессиясында сөз сүйлөдү.

Анда ал Жогорку Кеңешке шайлоонун жыйынтыктары жөнүндө маалымат берди. Министр эл аралык байкоочулар шайлоого оң баа беришкенин, саясий иш-чараны ачык-айкын өткөрүү бийлик үчүн принципиалдуу мааниге ээ экенин айтты. Ошондой Кыргызстан демократиялык принциптерди жактоону уланта берерин кошумчалады.

“Өткөн жылдардагы саясий окуялар эркиндикти сүйгөн көп улуттуу Кыргызстан эли өлкөбүздүн чыныгы бийлигинин булагы болгондуктан, демократия жолунан эч качан кайтпай турганын көрсөттү. Биз негизги демократиялык принциптерди, мыйзамдын үстөмдүгүн, адам укуктарын жана эркиндиктерин коргоону жактап келгенбиз жана жактоону улантабыз”, - деди министр.

Руслан Казакбаев эл аралык байкоочулардын бардык сунуштары, шайлоонун электрондук тутумунун иштешине байланышкан айрым маселелер жана башка техникалык көйгөйлөрүн чечүү тапшырмалары берилгенин билдирди.

