Москва: жолдогу чырда кыргызстандык таксист октон жарадар болду
Иллюстрациялык сүрөт.
Бөлүшүңүз
Пикирлерди көрүңүз

 Принтер

Москва шаарында жолдо болгон чырда кыргызстандык таксистке ок тийип жарадар болду. Бул тууралуу орусиялык бир катар басылмалар жазып чыкты. Ага ылайык, окуя Москванын так ортосунда болгон. Маалыматтарга караганда, жолдогу чырда Дмитрий Махалов аттуу жаран кыргызстандык таксист, 34 жаштагы Алманбет Абдрамановду травматикалык тапанча менен бир канча жолу атып, окуя болгон жерден качып кеткен.

Учурда кылмышка шектүү кармалды, айрым маалыматтарга караганда, ал буга чейин бир канча жолу соттолгон. Жарадар болгон таксист ооруканага жеткирилди.

Кыргызстандын Орусиядагы элчилиги бул окуяга байланыштуу азырынча комментарий бере элек.

Орусияда азыркы тапта расмий эсепке ылайык, 600 миңден ашуун кыргызстандык эмгек мигранты бар. Бейрасмий эсепте алардын саны 1 миллиондон ашуун экени айтылып келет.

ДАГЫ КАРАҢЫЗ
Текебаев анын телефонун алган кишиге тосмо арыз жазып берди
Казакстан: “Желтоксон” окуясынын ардагерлери бийликтен колдоо күтөт
Ракка чалдыккан кыз-келиндерге кам көргөн эне
Текебаев анын телефонун алган кишиге тосмо арыз жазып берди
Өмүрбек Текебаев жана Ыбыш Эшпаев. Коллаж.
Бөлүшүңүз
Пикирлерди көрүңүз

 Принтер

“Ата Мекен” партиясынын лидери Өмүрбек Текебаев анын уюк телефонун уурдаган деген шек менен кармалган Ыбыш Эшпаевге доосу жок экенин билдирип, 3-декабрда Бишкек шаардык милициясына тосмо арыз жазды.

Токмок шаарынын тургуну Ыбыш Эшпаев 1-декабрда Бишкекте Өмүрбек Текебаевге кол салган албууттанган топтун арасында болчу жана 2-декабрга караган түнү шаардык милиция тарабынан кармалган.

Иш Жазык кодексинин “Адамдардын тобу же алдын ала сүйлөшүү боюнча адамдардын тобу тарабынан тоноо” беренеси менен иликтенип жаткан.

Өмүрбек Текебаевге 1-декабрда Бишкекте кол салуу болгон. Топ адам саясатчынын уюк телефону менен көз айнегин алып кеткен. Ыбыш Эшпаев кармалгандан кийин телефонду өз эрки менен кайтарып берген.

Башта Текебаев бул окуяны “саясий террор” деп атап, өзүнүн ишмердиги жана шайлоого байланыштуу позициясы менен байланыштырган. “Ата Мекен” партиясы лидерине болгон кол салууну саясий репрессия жана оппозицияны коркутуп-үркүтүү катары кабыл алганын билдирген.

Өмүрбек Текебаевге кол салууга катышкандар 3-декабрда партиянын кеңсесине барып, саясатчыдан кечирим сурашты. Алар максаттуу түрдө Текебаевге кол салуу үчүн чогулбаганын, 1-декабрда өлкөдө тынчтыкты талап кылган акцияга келип капыстан саясатчы менен чыр чыгып кеткенин айтышты.

Текебаев бул окуяга юридикалык болбосо да саясий баа берилиши керектигин билдирди. (BTo/KS)

ДАГЫ КАРАҢЫЗ
АКШ Орусияны аскерлерин украин чек арасынан ары чыгарууга чакырды
БШКнын мүчөсү Кайрат Маматов УКМКда сурак берип чыкты
Криштиану Роналду тарыхта 800 гол киргизген алгачкы футболчу болду
АКШ: Конгресс өкмөттүн ишинин токтоп калуусунун алдын алды
Баткенде жөнөкөй тартипте жарандык алууга 120дан ашык арыз түштү
Текебаевге кол салууга катышкандар саясатчыдан кечирим сурашты