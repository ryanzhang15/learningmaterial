Een goed kort verhaal kan je voorgoed veranderen â€“ binnen een uurtje, en soms zelfs binnen tien minuten. Bij het lezen ontstaat er een gedachtekronkel in je hersenen die soms jaren later weer aan de oppervlakte komt (als je aan het verhaal wordt herinnerd door iets dat je ziet, hoort of denkt).

Als ik naar de vlam van een brandende kaars kijk, moet ik bijvoorbeeld altijd denken aan de hoofdpersoon in Het wonderlijke verhaal van Hendrik Meier,  een kort verhaal van Roald Dahl. De hoofdpersoon traint zijn ogen door urenlang in de vlam van een kaars te kijken, en doet daarna iets wonderbaarlijks. Als ik jarig ben, schiet er vaak een beroemd verhaal van Scott Fitzgerald door mijn hoofd, waarin een man steeds jonger wordt in plaats van ouder. Als ik kinderen zie vechten om speelgoed, denk ik aan de laatste zinnen van een kort meesterwerk van Katherine Mansfield.