Canadese meteorologen hebben deze week in het westen van het land recordtemperaturen van 22,5 graden Celsius gemeten. Afgelopen zomer werd de regio getroffen door historische hittegolven en sinds september is er veel hitte vanuit de subtropen overgewaaid.

In de stad Penticton, in de westelijke provincie Brits-Columbia, registreerde een weerstation woensdag 22,5 graden Celsius. Dat is een evenaring van de recordtemperatuur die in december 1982 werd gemeten, maar de temperaturen zijn volgens meteorologen uitzonderlijk voor deze tijd van het jaar.

Afgelopen zomer werd in de regio nog een recordtemperatuur van 49,6 graden Celsius gemeten.

De hittegolf die Canada toen trof, was "vrijwel onmogelijk" geweest zonder de klimaatopwarming die de mens veroorzaakt, bleek uit onderzoek van World Weather Attribution, een instituut dat de relatie tussen extreme weersverschijnselen en klimaatverandering duidt.