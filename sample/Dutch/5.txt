De West-Ghats van Maharashtra beginnen bij het Satpuragebergte in het noorden en gaat verder door Goa heen richting Karnataka. Het belangrijkste heuvelgebied van dit deel is de Sayadhri, waar zich de hill stations Mahabaleshwar en Panchgani bevinden. De Biligirirangans ten zuidoosten van Mysore in Karnataka staan in verbinding met de bergketens de Selvarayan en de Tirumala meer naar het oosten, die de West-Ghats met de Oost-Ghats verbinden.

Kleinere ketens, waaronder die van Nilgiri, waarvan de Doddabetta met 2623 meter hoogte de hoogste berg is, liggen in het noordwesten van Tamil Nadu. In het zuidelijke deel van de West-Ghats, in Kerala ligt de Anamudi, met een hoogte van 2695 meter de hoogste bergtop van de West-Ghats. De Chembra (2100 m), de Banasura (2072 m), Vellarimala (2200 m) en de Agastya malai (1868 m) liggen ook allemaal in Kerala. Deze ketens fungeren als een belangrijke ecologische verbindingszone, waardoor seizoensmigraties, zoals die van de olifanten.

De grootste onderbrekingen in de bergketen zijn die bij Goa, tussen de delen van respectievelijk Maharashtra en Karnataka, en de opening van Palakkad, op de grens van Kerala en Tamil Nadu.

Het noordelijke deel van de smalle kustvlakte tussen de West-Ghats en de Arabische Zee staat bekend als de kust van Konkan, en het zuidelijke deel staat bekend als de kust van Malabar. De oostelijke uitlopers van de West-Ghats in Maharashtra staan bekend als de Desh en de oostelijke uitlopers in centraal Karnataka staan bekend als de regio Malnad. De grootste stad in of aan de rand van de West-Ghats is Poona, in de regio Desh.