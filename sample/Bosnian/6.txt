Nikada nije kasno za uvođenje promjena u prehrani koje vam mogu poboljšati i sačuvati zdravlje. Dr. Uma Naidoo, koja se bavi ishranom i proučavanjem bakterija u crijevima i metaboličkim procesima koji mogu da utiču na funkcionisanje memorije objašnjava da studije pokazuju kako postoji šansa da se smanji mogućnost demencije ako se izbjegavaju određene namirnice koje negativno utiču na crijeva, ali i posljedično na pamćenje i fokus. „Ovo su namirnice koje izbjegavam upravo zato što podstiču upale i uništavaju zdravlje mozga“, objasnila je.

1. Šećeri

Iako mozak dolazi do energije putem glukoze, ishrana koja uključuje puno šećera može dovesti do pretjerane količine glukoze u mozgu što može da dovede do problema s pamćenjem i promjena u hipokampusu – dijelu mozga koji kontroliše pamćenje. Kolači i gazirana pića su često puni dodatih šećera i zato ih treba izbjegavati. Svjetska zdravstvena organizacija (WHO) preporučuje da unos šećera na dnevnoj bazi bude manji od 10 odsto ukupnoga dnevnog energetskog unosa kada je riječ o djeci, ali i o odraslima. Dakle, ako unosimo dnevno u organizam 2000 kalorija, od šećera bi trebalo da potiče do 200 kalorija, piše cnbc.com.

2. Pržene namirnice

Krompiri, riba ili pržena piletina su mnogima omiljene namirnice, ali kada je riječ o zdravlju mozga, bilo bi potrebno smanjiti unos pržene hrane. Jedna studija je pokazala da je ishrana bogata ovakvim namirnicama povezana sa gorim rezultatima na testovima pamćenja. Razlog bi moglo biti to što ovako pripremljena hrana može prouzrokovati upalne procese koji će oštetiti krvne sudove koji nutrijente dovode do mozga.

3. Ugljeni hidrati s visokim glikemijskim indeksom

Iako hljeb i tjestenina nemaju sladak ukus, tijelo ih i dalje procesuira na vrlo sličan način kao šećere. To znači da i oni mogu povećati rizik od depresije. Ne morate ugljene hidrate potpuno izbaciti iz ishrane, ali potrebno je pripaziti koje jedete. Ugljeni hidrati boljeg kvaliteta su cjelovite žitarice, namirnice pune vlakana, i one koje imaju niži glikemijski indeks. Namirnice koje biste trebali manje jesti su krompir, bijeli hljeb i bijeli pirinač.

4. Alkohol

Dok alkoholna pića mogu na kratko da odagnaju stres iz svakodnevnog života, stalno konzumiranje može dovesti do problema.

Archana Singh-Manoux, profesorica i naučnica na francuskom institutu za zdravlje i istraživanja je pratila 23 godine 9 000 osoba kako bi se potvrdilo šta alkohol radi mozgu. Rezultati pokazuju da osobe koje piju alkohol ili koji piju više od 14 pića sedmično imaju veći rizik od razvoja demencije u poređenju sa onima koji su ga pili umjereno. Osobe koje piju više od 14 alkoholnih pića nedjeljno se smatraju onima koji piju previše. Alkohol ne treba konzumirati kako bi se zaboravilo na brige, a sigurno ga ne treba piti često, prenosi ordinacija.hr..

5. Nitrati

Koriste se kako bi namirnice duže trajale ili im se pojačala boja, poput slanine ili kobasica, a njihova konzumacija može biti povezana s depresijom. Jedna, nedavno rađena, studija je pokazala da nitrati mogu da promijene stanje u crijevima tako da utiču na ravnotežu bakterija.