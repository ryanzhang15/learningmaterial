SKUSTVA KORISNIKA TELENOR DATA CENTRA
Tehnički i bezbjednosni standardi po mjeri korisnika
“Sigurnost, tehnički i bezbjednosni standardi izdvajaju Telenor Data centar kao jedan od tehnološki naprednijih u regionu i ključne su prednosti zbog kojih smo Telenoru ukazali povjerenje,” kaže izvršni direktor kompanije Coreit Andrej Minevski.

16908 pregleda 0 komentar(a)
Telenor, Foto: Telenor
Telenor, Foto: Telenor
P S
Promo sadržaj
01.12.2021. 08:00h
Najnovija tehnologija, najviši stepen sigurnosti i bezbjednosti, stopostotna raspoloživost sistema, 24/7 nadzor i partnerski pristup korisnicima. Na ovaj način u nekoliko riječi Telenorov Data centar opisuju klijenti kompanije.

Među kompanijama koje već godinama koriste usluge Telenorovog Data centra je i Coreit, konsultantska kompanija i sistem integrator, osnovana 2010. od strane iskusnih i dokazanih IT eksperata, posvećena dijeljenju akumuliranog znanja i izgradnji efikasnih, sigurnih i isplativih IT rješenja.

“S posebnom pažnjom i analizom smo pristupili izboru odgovarajućeg pružaoca usluga data centra s obzirom da je nezanemarljiv dio našeg portfolija vezan za usluge upravljivih i Cloud servisa. Da bi očuvali našu reputaciju, sigurnog i stabilnog provajdera elektronskih servisa, pri odabiru najboljeg data centra posebno smo vodili računa o kvalitetu i dostupnosti usluga u svakom trenutku po prinicipu 24/7/365,” kaže izvršni direktor kompanije Coreit Andrej Minevski.

Andrej Minevski
foto: Andrej Minevski
On ističe da su prepoznali kvalitet i investicije koje kompanija Telenor ulaže u ICT infrastrukturu u cijeloj zemlji i na taj način se odlučili za poslovnu saradnju.

“Sigurnost, tehnički i bezbjednosni standardi izdvajaju Telenor Data centar kao jedan od tehnološki naprednijih u regionu i ključne su prednosti zbog kojih smo Telenoru ukazali povjerenje,” kazao je Minevski.

On smatra da se uspješne kompanije moraju neprekidno prilagođavati dinamičkim trendovima na tržištu, ali i da se trude da uvijek budu korak ispred.

“Uzimajući u obzir dodatu vrijednost koju Telenor data centar donosi kroz opremljenost, ispunjene standarde, skalabilnost i povrat investicije zaključili smo da je neisplativo i neracionalno investirati u sopstveni data centar već da je iznajmljivanje bolja opcija,” kaže Minevski.

Kompanija SoftNET njeguje dugogodišnju saradnju sa Telenorom. Ovaj regionalni Internet servis provajder iz Slovenije već 20 godina posluje isključivo sa pravnim licima pa je IP mreža prilagođena tim zahtjevima. Za sebe kažu da su dovoljno veliki da mogu da obezbijede visok nivo usluga, ali i dovoljno mali da budu fleksibilni i odgovore na sve zahtjeve svojih korisnika.

„Naša dugogodišnja saradnja sa Telenorom odražava zadovoljstvo uslugama koje nam Telenor Data servis pruža. Generalno nam je saradnja sa Telenorom kao partnerom od izuzetne važnosti u cijelom regionu. Pouzdanost, profesionalnost i odlična podrška je najbolja preporuka ovog data centra i Telenora uopšte,” kazao je direktor kompanije SoftNET Andrej Boštjančič.

Andrej Boštjančič
foto: Andrej Boštjančič
Saradnju sa Telenorom 2017. godine započela je i kompanija Euronet Services d.o.o, članica multinacionalne kompanije Euronet Worldwide koja se bavi pruzanjem usluga procesiranja platnih kartica i elektronskih transakcija za razne finansijske ustanove u regionu jugoistocne Evrope i sire kao i upravljanjem sopstvenom mrezom bankomata.

„Usluga koju nam pruža Telenor je od velikog značaja za naš rad i normalno pružanje usluga klijentima u Crnoj Gori i Albaniji. Telenor se odlikuje visokim profesionalizmom, stručnošću i efikasnošću u radu što mi kao klijenti veoma cijenimo,“ kaže menadžer operacija u kompaniji Euronet Services Mitar Stajić.

Mitar Stajić
foto: Mitar Stajić
I u Kancelariji za koordinisane aukcije u jugoistočnoj Evropi (SEE CAO) – kompaniji koja se bavi alokacijom prekograničnih kapaciteta vršeći eksplicitne aukcije dugoročnih i kratkoročnih prava, izuzetno su zadovoljni uslugama koje pruža Telenorov Data centar.

„Procedure funkcionisanja interakcije sa Data centrom kao i opremom unutar su kreirane po ugledu na najnovije standarde. Radujemo se nastavku saradnje i očekujemo da ćemo zajedno sa kolegama iz Telenora raditi na daljim poboljšanjima, kako bi pružena usluga pratila napretke industrije i globalne standarde na zadovoljstvo svih strana koje su uključene u naš poslovni proces,“ kazao je direktor Kancelarije za koordinisane aukcije u jugoistočnoj Evropi (SEE CAO) Ivan Bulatović.

Ivan Bulatović
foto: Ivan Bulatović
Usluga organizovana na moderan, pristupačan i prije svega bezbjedan način opredijelila ih je da svoje povjerenje poklone Telenoru.

„Pouzdan hosting sa propratnom podrškom u današnje vrijeme i te kako je važan, uzimajući u obzir sve veće zahtjeve prema IT-ju generalno,“ kazao je Bulatović.

Izvršni direktor Telenora Branko Mitrović kaže da je Telenorov Data centar projektovan i građen za budućnost, te da svojom infrastrukturom i uslugama odgovara najzahtjevnijim potrebama IT industrije.

Branko Mitrović
foto: Branko Mitrović
“Danas uspješno odgovaramo na potrebe međunarodnih i nacionalnih kompanija, banaka, ali i onih manjih Internet ili content provajdera,” kaže Mitrović.

On pojašnjava da tim stručnjaka u Telenoru blisko sarađuje sa klijentima kako bi na najbolji način razumjeli njihove potrebe i identifikovali prave nivoe podrške, bez obzira na to da li se radi o malim, srednjim ili velikim kompanijama.

"Naša vizija je bila stvaranje Data centra koji prati tržište i potrebe korisnika. Proaktivan pristup pružanju podrške zahtjevima naših klijenata je ono što pravi razliku koju su prepoznali naši korisnici," poručuje Mitrović.


Telenorov Data Centar izgrađen je 2015. godine u Podgorici prema najzahtjevnijim industrijskim standardima i predstavlja jednu od najsavremenijih tehničkih zgrada u regionu. Data centar je već 2016. godine sertifikovan po standardu ISO 27001 za pružanje telehousing usluga eksternim korisnicima. Ove godine proces sertifikacije je proširen tako da je sada Data centar sertifikovan po standardima ISO 27001 (informaciona bezbjednost) i ISO 27701 (zaštita privatnosti) za pružanje telehousing usluga eksternim korisnicima, što predstavlja uvjerenje o pouzdanosti i pruža istinski međunarodni pristup zaštiti privatnosti kao proširenju informacione bezbjednosti.Prostire se na 780 kvadratnih metara u kojima je moguće smiještanje telekomunikcionih sistema i prateće opreme, kao i sistema za skladištenje informacija, zajedno s kompleksnom infrastrukturom koja obezbeđuje nesmetano hlađenje, napajanje i održavanje opreme.