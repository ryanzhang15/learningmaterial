ચીઝ દૂધ પર આધારિત ખાદ્ય ઉત્પાદનોના વિવિધ સમુહ માટેનો એક સામાન્ય શબ્દ છે. ચીઝ દુનિયાભરમાં વ્યાપક રુપે અનેક સ્વાદ અને રૂપોમાં બનાવવામાં આવે છે. ચીઝમાં પ્રોટિન અને ચરબી (ફેટ) હોય છે. ગાય, ભેંસ કે બકરીનાં દુધમાંથી તે બનાવવામાં આવે છે. દુધને ફાડીને તેમાં 'રેનેટ' નામનો ઉત્સેચક ઉમેરી તેને જમાવવામાં આવે છે અને તેમાં આથો આવવા દેવામાં આવે છે. તેમાં ઊંચી ગુણવત્તા વાળું પ્રોટીન, કેલ્શિયમ, ફોસ્ફરસ, ઝીંક, વિટામિન વગેરે ભરપુર તત્વો હોય છે. તે દાંતના આવરણની રક્ષા કરે છે અને સડતા બચાવે છે.