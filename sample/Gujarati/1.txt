કૉંગ્રેસનું કેન્દ્રીય નેતૃત્વ જીપીસીસીના કાર્યકારી અધ્યક્ષ હાર્દિક પટેલને રાજ્યનું સુકાન સોંપવા માગતું હતું, આ નામ વિશે સેન્સ લેવામાં આવી હતી. જેમાં એકમત થઈ શક્યા ન હતા.

ઑક્ટોબર મહિનામાં નવી દિલ્હી ખાતે આગામી અધ્યક્ષ તથા વિપક્ષના નેતાના નામની ચર્ચા કરવા બેઠક મળી હતી.

જેમાં હાર્દિક પટેલ, જિજ્ઞેશ મેવાણી, સિદ્ધાર્થ પટેલ, પરેશભાઈ ધાનાણી, અમિત ચાવડા, અર્જુનભાઈ મોઢવાડિયા, ભરતસિંહ સોલંકી, રાજ્યસભાના સંસદસભ્ય શક્તિસિંહ ગોહિલ, મધુસૂદન મિસ્ત્રી, અમીબહેન યાજ્ઞિક, નરેશ રાવલ સહિતના નેતા સામેલ થયા હતા.

કૉંગ્રેસનું કેન્દ્રીય નેતૃત્વ જીપીસીસીના કાર્યકારી અધ્યક્ષ હાર્દિક પટેલને રાજ્યનું સુકાન સોંપવા માગતું હતું, આ નામ વિશે સેન્સ લેવામાં આવી હતી. જેમાં એકમત થઈ શક્યા ન હતા.

તાજેતરમાં જ કૉંગ્રેસના નેતા ગ્યાસુદ્દીન શેખે રાહુલ ગાંધીને ટૅગ કરીને ટ્વીટ કર્યું હતું કે 'ભાજપ દ્વારા મુખ્ય મંત્રી તથા કૅબિનેટમાં ફેરબદલ કરવામાં આવી છે, જે સૂચક છે અને આપણા માટે પરિસ્થિતિઓ સાનુકૂળ બની શકે છે. કૃપા કરીને જનહિતમાં આક્રમક નેતૃત્વ પ્રદાન કરવાની કૃપા કરો.'

હવે, ઠાકોર તથા રાઠવાના નામો સાથે કૉંગ્રેસના પ્રમાણમાં યુવા તથા જૂના નેતાઓને પણ સહમત કરી લેવાયા હોવાનું કહેવાય છે.

ભાજપ ગુજરાતની ચૂંટણી વહેલી યોજવા માગે છે? કેમ?
line
12 મહિનામાં તૈયારી
બદલો YouTube કન્ટેન્ટ, 1

વીડિયો કૅપ્શનથર્ડ પાર્ટી કન્ટેટમાં જાહેરખબર હોય શકે છે
YouTube કન્ટેન્ટ પૂર્ણ, 1
સામાન્ય રીતે રાજ્યમાં ચૂંટણી આવતી હોય તો કોઈ પણ પક્ષ ઓછામાં ઓછા સવાથી દોઢ વર્ષ પહેલાં તેની તૈયારીઓ શરૂ કરી દેતો હોય છે.

પરંતુ કૉંગ્રેસના નવા નેતૃત્વને તૈયારી માટે માંડ 12 મહિના જેટલો સમય મળશે, કારણ કે મોડામાં મોડા ડિસેમ્બર-2022ની શરૂઆતમાં ચૂંટણીની જાહેરાત કરવી રહે.

25 વર્ષ કરતાં વધુ સમયથી ગુજરાતમાં કૉંગ્રેસ સત્તાથી વંચિત છે એટલે કાર્યકરોનું મનોબળ નબળું પડે તથા અનેક સ્થળોએ પાર્ટીનું સંગઠન પડી ભાંગ્યું છે.

પાર્ટીએ કેટલાક જનાધારવાળા નેતાઓને ગુમાવ્યા છે. ત્યારે નવા પ્રદેશાધ્યક્ષ ઉપર આગામી મહિનાઓમાં ગુજરાતમાં પક્ષના સંગઠનને બેઠું કરવાની જવાબદારી હશે.

નિર્ધારિત કાર્યક્રમ મુજબ, ડિસેમ્બર-2022માં ગુજરાત વિધાનસભાની ચૂંટણી યોજાશે. જોકે 'સરપ્રાઇઝ' આપવા ટેવાયેલી મોદી-શાહની જોડી વહેલાસર ચૂંટણી માટે પણ સ્થાનિક નેતાઓને કહી શકે છે.

ગુજરાત ભાજપના અધ્યક્ષ તરીકે સીઆર પાટીલે જ્યારથી જવાબદારી સંભાળી છે, ત્યારથી તેમણે રાજ્યના અલગ-અલગ શહેરોની મુલાકાતો લઈને સતત સત્તા પર રહેવાને કારણે સુસ્ત બની ગયેલા સંગઠનમાં પ્રાણ ફૂંકવાના પ્રયાસ કર્યા છે.

તેમણે નેતાઓને પણ કાર્યકરોની વાત સાંભળવા તથા તેમની સમસ્યાઓનો ઉકેલ કરવા ચેતવણી આપી છે. પાટીલ 182માંથી 182 બેઠકનું મહત્ત્વાકાંક્ષી લક્ષ્યાંક રાખે છે.

સાથે જ મુખ્ય મંત્રી સહિતની સમગ્ર કૅબિનેટ બદલીને નવો ચહેરો રજૂ કરવાનો પ્રયાસ કર્યો છે.