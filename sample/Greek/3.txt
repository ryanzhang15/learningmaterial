ΟΠαναθηναϊκός και η νίκη εκτός έχουν καταστεί πλέον έννοιες ασύμβατες, και μάλιστα για σοκαριστικά μεγάλο διάστημα.

Τελευταίο του διπλό σε έδρα ομάδας του εξωτερικού ήταν αυτό στις 3 Δεκεμβρίου 2020 στο Μιλάνο απέναντι στην Αρμάνι, ακριβώς πριν από ένα χρόνο δηλαδή, έχοντας στο μεταξύ 17 ήττες σε ισάριθμα παιχνίδια.

Σαρηγιάννης – Ισως να υπάρχει κρούσμα της Ομικρον στην Ελλάδα – Μέσα Δεκεμβρίου η κορύφωση θανάτων και διασωληνωμένων
Στις 14 Δεκεμβρίου, σε λιγότερο από δύο εβδομάδες, το Τριφύλλι θα βρεθεί ξανά στο Mediolanum Forum κι ελπίζει πάλι σε ένα θετικό αποτέλεσμα.

Σίγουρα τα τελευταία χρόνια δεν είναι η ομάδα που ήταν κάποτε και πασχίζει να κάνει βήματα προόδου, προκειμένου να βρεθεί εκεί όπου είχε συνηθίσει ο κόσμος του όσον αφορά την EuroLeague.

Το ρόστερ φέτος κάθε άλλο παρά σπέρνει τρόμο, όμως η αχίλλειος πτέρνα των εκτός έδρας νικών δεν είναι μια τωρινή κατάσταση, προϋπήρχε.

Η EuroLeague άλλαξε το format της τη σεζόν 2017, και όλοι παίζουν με όλους από τότε. Σε 83 ματς μέχρι σήμερα έχει 20 νίκες και 63 ήττες.

Την τελευταία διετία το ρεκόρ του Τριφυλλιού είναι 2-22, με τα μόνα διπλά να είναι αυτό στη Ρωσία με τη Χίμκι και αυτό στο Μιλάνο.

Τα τελευταία δύο χρόνια έχει… παραγίνει το κακό, αλλά και πιο πριν, που τα ρόστερ ήταν καλύτερα από το περσινό, οι Πράσινοι δεν μπόρεσαν να αντεπεξέλθουν στη συνεχή πίεση του νέου τρόπου διεξαγωγής.

Φέτος ο Παναθηναϊκός έφθασε στην πηγή στο Μόναχο, αλλά δεν ήπιε νερό, «καταφέρνοντας» να χάσει ένα δικό του ματς.

Πέρα από τη στελέχωση της ομάδας και τη δυναμικότητά της, το θέμα των εκτός έδρας νικών είναι και ψυχολογικό, με τον Παναθηναϊκό να αναζητά ακόμα το mentality που θα τον βοηθήσει να σπάσει επιτέλους το ρόδι.

