ಅಮೆಜಾನ್‌ ಆಫರ್‌ ಸೇಲ್‌: ಎಲೆಕ್ಟ್ರಾನಿಕ್‌ ವಸ್ತುಗಳ ಮೇಲೆ ಶೇ.45 ರಷ್ಟು ರಿಯಾಯಿತಿ
ಹೊಸದಿಲ್ಲಿ: ಡಿಸೆಂಬರ್ 3ಕ್ಕೆ ಕೊನೆಗೊಂಡ ಕಳೆದ ವಾರದಲ್ಲಿ ಷೇರುಪೇಟೆ ಹಲವು ಏರಿಳಿಗಳ ನಡುವೆಯೂ ಅತ್ಯಲ್ಪ ಗಳಿಕೆಯೊಂದಿಗೆ ಕೊನೆಗೊಂಡಿತು. ಇದೀಗ ಕೋವಿಡ್‌ ರೂಪಾಂತರಿ ತಳಿ ಓಮಿಕ್ರಾನ್‌ ಬಂದಿರುವುದರಿಂದ ಜಾಗತಿಕವಾಗಿ ಸಾಕಷ್ಟು ಅನಿಶ್ಚಿತತೆ ಸೃಷ್ಟಿಯಾಗಿದೆ. ತೈಲ ಬೆಲೆಗಳಲ್ಲೂ ಕುಸಿತ ಕಂಡಿದೆ. ಇದರಿಂದಾಗಿ ಮುಂದಿನ ವಾರವೂ ಷೇರು ಮಾರುಕಟ್ಟೆಯಲ್ಲಿ ಅಸ್ಥಿರತೆ ಮುಂದುವರಿಯಲಿದೆ ಎನ್ನುತ್ತಾರೆ ಮಾರುಕಟ್ಟೆ ತಜ್ಞರು.


ಕಳೆದ ವಾರ ಹೆಚ್ಚಿನ ಗುಣಮಟ್ಟದ ಸ್ಟಾಕ್‌ಗಳ ಮೌಲ್ಯ ಹೆಚ್ಚಳದೊಂದಿಗೆ ವಹಿವಾಟು ಕೂಡ ಚುರುಕು ಪಡೆದಿತ್ತು. ಬಿಎಸ್‌ಇ ಸೆನ್ಸೆಕ್ಸ್ 589.31 ಪಾಯಿಂಟ್‌ ಏರಿಕೆಯೊಂದಿಗೆ 57,696.46ಕ್ಕೆ ಏರಿಕೆಯಾಗಿತ್ತು. ನಿಫ್ಟಿ 50 ಕೂಡ 170.25 ಪಾಯಿಂಟ್‌ಗಳ ಏರಿಕೆಯೊಂದಿಗೆ 17,196.70 ಕ್ಕೆ ತಲುಪಿತ್ತು. ಬ್ರಾಡ್‌ ಕ್ಯಾಪ್‌ ಮಾರುಕಟ್ಟೆಯಲ್ಲೂ ಏರಿಕೆ ಕಂಡಿತ್ತು. ಬಿಎಸ್‌ಇ ಮಿಡ್‌ಕ್ಯಾಪ್ ಮತ್ತು ಸ್ಮಾಲ್‌ಕ್ಯಾಪ್ ಸೂಚ್ಯಂಕಗಳು ಕ್ರಮವಾಗಿ ಶೇ.1.35 ಮತ್ತು ಶೇ. 1.35 ರಷ್ಟು ಏರಿಕೆಯಾದವು.

ಆದರೆ, ಈ ವಾರದಲ್ಲಿ ವಿತ್ತೀಯ ನೀತಿ ಸಮಿತಿ ಸಭೆ ನಡೆಯಲಿದೆ. ಇದರೊಂದಿಗೆ ಓಮಿಕ್ರಾನ್ ಕಳವಳ ಹಾಗೂ ಆರ್ಥಿಕ ದತ್ತಾಂಶಗಳನ್ನು ಪರಿಗಣಿಸಿರುವ ಮಾರುಕಟ್ಟೆ ತಜ್ಞರು, ಮುಂದಿನ ವಾರವೂ ಷೇರುಪೇಟೆಯಲ್ಲಿ ಅಸ್ಥಿರತೆ ಉಂಟಾಗಲಿದೆ ಎಂದಿದ್ದಾರೆ.


ಷೇರು ಮಾರ್ಕೆಟ್‌ನಲ್ಲಿ ಸಂಚಲನ; ಪೇಟಿಎಂ, ವೇದಾಂತ, ಟಾಟಾ ಸ್ಟೀಲ್, ಐಟಿಸಿ ಕಂಪನಿಗಳ ಷೇರು ವಿಸ್ತಾರ


ಈ ವಾರ ಷೇರುಪೇಟೆ ಮೇಲೆ ಪ್ರಭಾವ ಬೀರುವ ಅಂಶಗಳು
ಓಮಿಕ್ರಾನ್
ದಕ್ಷಿಣ ಆಫ್ರಿಕಾದಲ್ಲಿ ಕಂಡುಬಂದ ಹೊಸ ಕೋವಿಡ್ ರೂಪಾಂತರಿ ತಳಿ ಓಮಿಕ್ರಾನ್, ಭಾರತ ಸೇರಿದಂತೆ ಸುಮಾರು 30 ದೇಶಗಳಿಗೆ ಹರಡಿದೆ. ಇದು ಕಳೆದ ವಾರವೇ ಹೂಡಿಕೆದಾರರು ಮತ್ತು ಟ್ರೇಡರ್ಸ್‌ಗಳಲ್ಲಿ ಸಾಕಷ್ಟು ಭಯ ಸೃಷ್ಟಿಸಿತ್ತು. ಇದೇ ಆತಂಕ ಮುಂಬರುವ ವಾರದಲ್ಲಿಯೂ ಮುಂದುವರಿಯುವ ನಿರೀಕ್ಷೆಯಿದೆ. ಭಾರತದಲ್ಲಿ ನಾಲ್ಕಕ್ಕೂ ಹೆಚ್ಚು ಓಮಿಕ್ರಾನ್‌ ಪ್ರಕರಣಗಳು ವರದಿಯಾಗಿವೆ. ಇದರ ಪರಿಣಾಮವಾಗಿ ದೇಶಾದ್ಯಂತ ಕೋವಿಡ್ ನಿರ್ಬಂಧಗಳನ್ನು ಬಿಗಿಗೊಳಿಸಲಾಗಿದೆ. ಆದರೆ, ದೇಶದಲ್ಲಿ ಒಟ್ಟಾರೆ ಕೋವಿಡ್‌ ಪ್ರಕರಣಗಳು ನಿಯಂತ್ರಣದಲ್ಲಿವೆ.

ಸರ್ಕಾರವು ದೇಶಾದ್ಯಂತ ಕೋವಿಡ್‌ ಪರೀಕ್ಷೆಗಳನ್ನು ಹೆಚ್ಚಿಸಿದೆ. ಇದರ ಜತೆಗೆ ಲಸಿಕೆ ನೀಡುವಿಕೆಗೂ ವೇಗ ನೀಡಿದೆ. ದೇಶದಲ್ಲಿ ಇದುವರೆಗೆ 126.5 ಕೋಟಿಗೂ ಹೆಚ್ಚು ಕೋವಿಡ್ ಲಸಿಕೆ ಡೋಸ್‌ಗಳನ್ನು ನೀಡಲಾಗಿದ್ದು, ಶೇ.37ರಷ್ಟು ಜನರು ಎರಡೂ ಡೋಸ್‌ ಲಸಿಕೆ ಪೂರ್ಣಗೊಳಿಸಿದ್ದಾರೆ.


ತೆರಿಗೆ ಪಾವತಿಸಲು 8,000 ಕೋಟಿ ರೂ. ಮೌಲ್ಯದ ಷೇರು ಮಾರಿದ ಎಲಾನ್‌ ಮಸ್ಕ್‌..! ಟೆಸ್ಲಾಗೆ ಭಾರೀ ನಷ್ಟ


ಆರ್‌ಬಿಐ (RBI) ನೀತಿ
ವಿತ್ತ ನೀತಿ ಸಮಿತಿಯು ಮೂರು ದಿನಗಳ ಸಭೆ ನಡೆಸಿ ಮುಂದಿನ ಬುಧವಾರದಂದು ಬಡ್ಡಿದರದ ಮೇಲಿನ ನಿರ್ಧಾರವನ್ನು ಬಹಿರಂಗಪಡಿಸಲಿದೆ. ಪ್ರಸ್ತುತ ಒಮಿಕ್ರಾನ್ ಬಿಕ್ಕಟ್ಟು, ಆರ್ಥಿಕ ಬೆಳವಣಿಗೆ, ಹಣದುಬ್ಬರ ಪ್ರಮಾಣಕ್ಕೆ ಆರ್‌ಬಿಐ (RBI) ಹೇಗೆ ಪ್ರತಿಕ್ರಿಯಿಸಲಿದೆ ಎಂಬುದನ್ನು ಷೇರುಪೇಟೆ ಕುತೂಹಲದಿಂದ ನಿರೀಕ್ಷಿಸುತ್ತಿದೆ. ಕೇಂದ್ರೀಯ ಬ್ಯಾಂಕ್ ರೆಪೊ ದರ ಮತ್ತು ರಿವರ್ಸ್ ರೆಪೊ ದರದ ನಡುವಿನ ಅಂತರವನ್ನು ಕಡಿಮೆ ಮಾಡಲಿದೆ ಎಂದು ಮಾರುಕಟ್ಟೆ ತಜ್ಞರು ನಿರೀಕ್ಷಿಸಿದ್ದಾರೆ. ಇದೂ ಕೂಡ ಷೇರು ಪೇಟೆ ಮೇಲೆ ಪ್ರಭಾವ ಬೀರಲಿದೆ.

IPOಗಳು ಮತ್ತು ಲಿಸ್ಟಿಂಗ್‌
ಮುಂಬರುವ ವಾರದಲ್ಲಿ ಷೇರುಪೇಟೆಗೆ IPO ಗಳ ಪ್ರವಾಹವೇ ಬರಲಿದೆ. ನಾಲ್ಕು IPO ಗಳನ್ನು ಲಿಸ್ಟಿಂಗ್‌ಗೆ ಕಾದಿವೆ. ರೇಟ್‌ ಗೇಯ್ನ್‌ ಟ್ರಾವೆಲ್‌ ಟೆಕ್ನಾಲಜೀಸ್‌, ಮೆಟ್ರೋ ಬ್ರಾಂಡ್ಸ್‌, ಶ್ರೀರಾಮ್‌ ಪ್ರಾಪರ್ಟೀಸ್‌, ಸಿಇ ಇನ್ಫೋ ಸಿಸ್ಟಮ್ಸ್‌ ಗಳ ಐಪಿಒಗಳು ಚಂದಾದಾರಿಕೆಗೆ ತೆರೆದುಕೊಳ್ಳಲಿವೆ.


ತೈಲ ಬೆಲೆಗಳು
ವಿಶ್ವಾದ್ಯಂದ ಓಮಿಕ್ರಾನ್‌ (Omicron) ವೈರಸ್‌ನಿಂದಾಗಿ ಅನಿಶ್ಚಿತತೆ ಉಂಟಾಗಿದೆ. ಈ ನಡುವೆಯೂ ಹಲವು ದೇಶಗಳು ವಿಧಿಸಿರುವ ಪ್ರಯಾಣದ ನಿರ್ಬಂಧಗಳಿಂದಾಗಿ ತೈಲ ಬೇಡಿಕೆ ಕಡಿಮೆಯಾಗುವ ಭಯ ಆವರಿಸಿದೆ. ಕಳೆದ ಒಂದು ವಾರದಲ್ಲಿ ಕಚ್ಚಾತೈಲಬೆಲೆ ಶೇ.14.4ರಷ್ಟು ಕಡಿಮೆಯಾಗಿದೆ. ಕೋವಿಡ್ ರೂಪಾಂತರಿ ಪತ್ತೆಯಾದ ಕೂಡಲೆ ಹಲವು ದೇಶಗಳಲ್ಲಿ ಪ್ರಯಾಣ ನಿರ್ಬಂಧಗಳನ್ನು ಹೇರಲಾಗಿದೆ.