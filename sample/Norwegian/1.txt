Huset er totalskadd etter brannen.

FOTO: TORDIS GAUTEPLASS / NRK
Signe Karin Hotvedt
Journalist i Oslo
Hans-Kristian Rangnes
Journalist i Svelvik
Torgeir Knutsen
Journalist
Knut Brendhagen
Journalist
Vi rapporterer frå Svelvik

Publisert i dag kl. 11:07 Oppdatert for 4 minutter siden
Del på Facebook Del på Twitter Del på epost
Brannen i det eldre trehuset på to etasjar vart meldt klokka 02.27. Huset ligg på Berger i Svelvik, heilt sør i nye Drammen kommune.

– Situasjonen no er at brannvesenet driv med ettersløkking. Politiet jobbar med å varsle pårørande til dei fire som bur i huset. Personane er ikkje gjort greie for. Vi har prøvd å komme i kontakt med dei, men det har vi ikkje lykkast med, fortel operasjonsleiar Jan Kristian Johnsrud i Søraust politidistrikt til NRK klokka 06.30.

Dei første som kom på staden var lokalt frivillig brannvesen. Innan brannfolk og røykdykkarar frå Drammen kom til, var det ikkje mogeleg å gå inn i huset.

– Det var ein kraftig brann som gjorde at røykdykkarar ikkje kunne ta seg inn i huset, seier Johnsrud.

For varmt til å undersøke branntomta
Alle dei fire sakna er folkeregistrert på adressa. Ved åttetida har politiet framleis ikkje kome i kontakt med dei fire.

Brann Svelvik
Det var stor røykutvikling frå brannen i natt.

FOTO: HANS-KRISTIAN RANGNES / NRK
– Derfor fryktar vi at dei kan ha omkomme, seier politistasjonssjef Øyvind Aas ved Drammen politistasjon.

Han seier til NRK at det ikkje har vore mogleg å gjere undersøkingar, fordi det er for varmt på branntomta.

– Vi tek oss inn på branntomta når det er forsvarleg. Eg tør ikkje si når det kan skje, seier Aas.

Ifølgje politiet i Søraust vart det meldt om flammar ut av vindauge i første etasje. Brannen var særs kraftig.

Nedbrent hus på Berger i Svelvik
FOTO: HANS-KRISTIAN RANGNES / NRK
Kriseteam varsla
Dei næraste pårørande til bebuarane er varsla om brannen, og kriseteam i Drammen kommune er varsla, melder politiet klokka 0515.

Monica Myrvold Berg
Ordførar Monica Myrvold Berg i Drammen seier at kommunen vil hjelpe til der det er behov utover dagen.

FOTO: AZAD RAZAEI / NRK
– Det er ei hending som går inn på ein. Så håpar ein i det lengste at det har gått så bra det kan gå. Eg ventar på oppdateringar rundt situasjonen, men eg er redd for kva som kan ha hendt, seier ordførar Monica Myrvold Berg (Ap) i Drammen.

Ho er oppteken av at brannen har skjedd på ein liten stad.

– Svelvik og Berger er eit lite lokalsamfunn der alle kjenner alle, så det er viktig å ta vare på alle som har behov for det.