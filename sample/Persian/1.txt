سحنگوی وزارت خارجه ایران پذیرش توافق موقت برای اجیای برجام را رد کرده است

سعید خطیب‌زاده، سخنگوی وزارت خارجه ایران گفته است که در جریان مذاکرات احیای توافق برجام این کشور حاضر به پذیرش چیزی کمتر از برجام و ارائه تعهدی بالاتر از آن نیست و هیچگونه توافق موقتی را هم نخواهد پذیرفت.

آقای خطیب‌زاده افزود که "ما در‌ وین بر اساس پیش‌نویس‌هایی که برای رفع تحریم‌ها و چگونگی توقف اقداماتی جبرانی ایران را ارائه کردیم، چیزی به نام طرح گام به گام یا توافق موقت مطرح نیست".

به گفته وی "ما چیزی کمتر از برجام نمی‌‌‌‌پذیریم و چیزی بیشتر از برجام هم تعهد نمی‌‌‌‌دهیم".

سخنگوی وزارت خارجه تاکید کرد: "الان وقت آن است که طرف‌‌‌‌های دیگر برجامی تصمیم بگیرند چه موضعی درباره رفع تحریم‌‌‌‌‌ها بگیرند".

دور هفتم مذاکرات احیای برجام پس از پنج ماه توقف هفته گذشته برای اولین بار در دولت ابراهیم رئیسی در وین برگزار شد.

در این مذاکرات ایران و آمریکا به صورت غیرمستقیم با هم تبادل نظر می کنند.

قدرت های اروپایی و آمریکا هنوز پاسخ رسمی به طرح های ارائه شده ایران در وین نداده اند. به گفته سعید خطیب زاده قرار است دور هشتم مذاکرات اواخر این هفته از برگزار شود و طی آن پاسخ ایران داده شود.

نمایندگان ایران در وین دو سند به طرف های مذاکره ارائه کرده‌اند، که یکی درباره چگونگی لغو تحریم‌ها و راستی‌آزمایی آن و دیگری درباره بازگشت ایران به تعهدات هسته‌ای برجام است.

علی باقری کنی مذاکره کننده ارشد اتمی ایران درباره پیشنهادات مطرح شده در وین گفته است "طرح‌هایی که توسط ایران پیشنهاد شده‌اند را اصلا نمی‌توان رد کرد".

پایان 'بی‌نتیجه' دور هفتم مذاکرات احیای برجام؛ قیمت دلار آمریکا به بالای ۳۰ هزار تومان رسید
سناتور جمهوریخواه: بایدن تیمی برای 'تسلیم آمریکا به آیت‌الله‌ها' به وین فرستاده
علیرغم فتوای رهبر ایران درباره سلاح هسته‌ای، محسن فخری‌زاده در ارتباط با آن 'سیستم ایجاد کرده بود'
پایان مذاکرات اتمی برجام
منبع تصویر،
توضیح تصویر،
در دور هفتم مذاکرات اتمی احیای توافق برجام مذاکره کنندگان جدید دولت ایران پیشنهادهای خود برای رفع تحریم ها ارائه کردند

کشورهای غربی طرف مذاکره، پیشنهادهای ایران را درخواست‌هایی حداکثری و انعطاف حداقلی از طرف ایران توصیف کرده‌اند.

سه کشور اروپایی فرانسه، بریتانیا و آلمان واکنشی سرد به این پیشنهاد نشان داده اند و آمریکا گفته ایران برای احیای توافق برجام جدی نیست.

پایان بدون نتیجه دور هفتم مذاکرات باعث بالا رفتن نرخ ارزهای خارجی در ایران شده است.

قرار است پاسخ رسمی به پیشنهاد ایران در دوره هشتم مذاکرات داده شود که اواخر این هفته دوباره در وین از سرگرفته می‌شود.

سعید خطیب زاده سخنگوی وزارت خارجه ایران گفته تاریخ دقیق شروع دوره هشتم مذاکرات وین توسط علی باقری کنی و انریکه مورا معاون مسئول سیاست خارجی اتحادیه اروپا تعیین خواهد شد اما آقای باقری کنی پیش از این گفته بود تاریخ مذاکرات مشخص شده و قرار است فعلا اعلام نشود.

هدف از مذاکرات احیای توافق هسته ای برجام رفع تحریم های آمریکا در ازای بازگشت ایران به محدودیت های اتمی است.

خبرهای بیشتر را در کانال تلگرام بی بی سی فارسی بخوانید