اریک زمور با اشاره به حوادث ابتدای نشست انگشت اتهام را به سوی دولت و رسانه ها گرفت. او خطاب به هواداران خود گفت: «اگر آنها -دولت و رسانه ها- از من متنفرند به خاطر این است که از شما متنفرند. با خوار و خفیف کردن من، در اصل می خواهند شما را خوار و کوچک کنند و هیچ محدودیتی علیه من ندارند. دنبال مرگ سیاسی من هستند. روزنامه نگارها در فکر مرگ اجتماعی من هستند و اسلامگرایان افراطی هم می خواهند که سر به تن من نباشد.»

کاندیدای نوظهور راست افراطی فرانسه همچنین حمله به مهاجران گفت سیاست وی به صفر رساندن مهاجرت در فرانسه است و اگر فرانسوی‌های خارجی‌تبار فعلی تمایلی به شبیه‌کردن خود به فرانسوی‌های واقعی ندارند «راه باز است و جاده دراز.»

اریک زمور که در ادامه از تشویق های بی امان هواداران خود به وجد آمد بود گفت: «طی چند ماه گذشته شاید خیلی چیزها درباره من شنیده باشید. بعضی ها شاید گفته باشند من وحشی هستم. بله اگر نیاز باشد ممکن است این روی مرا هم ببینید برای اینکه به کارم عشقم می ورزم و آدم بشدت متعهدی هستم و دارم سقوط کردن و فرو ریختن فرانسه را می بینم.»

از نگاه هواداران زمور که از گوشه و کنار فرانسه خود را به حومه پاریس رسانده بودند، او «فرشته نجات» کشورشان است.

یکی از دانشجویان حاضر می گوید: «حتی اگر بعضی مواقع تندروی هم کند لازم است برای اینکه باید در ابتدا نظم را به کشورمان بازگردانیم.»

یکی از هوادار به خبرنگار یورونیوز می گوید: « به نظر من باید به ارزشهای سنتی و آبا و اجدادیمان برگردیم. این کار مهم است و باید آنها را دوباره ارزش گذاری کنیم. نیازمند تصمیمات سخت تری هستیم.»

یکی از طرفداران زن اریک زمور در پاسخ خبرنگار یورونیوز که از او پرسید بسیاری کاندیدای شمار را با القابی نظیر «ضد زن» و «جنسیت زده» می شناسند می گوید: «ولی من عاشق او هستم. معلوم نیست فرانسه دارد به چه سمتی می رود و او تنها فردی است که با ایده هایش می تواند فرانسه را بازگرداند و همه غرب را.... برای اینکه جهان غرب دارد هویت و فرهنگ خود را از دست می دهد.»

دانشجوی دیگری که برای اعلام حمایت از این کاندیدای راست افراطی خود را به حومه پاریس رسانده معتقد است که سخنان زمور حاوی «امید» هستند و با او می تواند «فرانسه بزرگ» را دوباره دید، فرانسه ای که نقش و جایگاه مهمی در دنیا داشته باشد.

به توییتر یورونیوز فارسی بپیوندید