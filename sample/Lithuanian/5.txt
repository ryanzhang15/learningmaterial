Trumpas, pasakojamasis, alegorinės formos, dažniausiai eiliuotas kūrinys, turintis pamokomąją (didaktinę) arba kritinę mintį.

Pasakojime daugiausiai vaizduojami gyvūnai arba augalai, daiktai, žmonės  Pasakėčia paprastai susideda iš pasakojimo ir pamokymo (moralo).  Pasakojime daugiausiai vaizduojami gyvūnai arba augalai, daiktai, žmonės – tam tikros moralinių ar socialinių savybių kaukės.  Pasakojimo turinys – alegorinis.  Moralas (pamokymas) gali būti aiškiai suformuluotas kūrinio pabaigoje (kartais – ir pradžioje, viduryje) arba labai aiškiai suvokiamas iš pasakojamosios dalies. Neretai moralas būna pateikiamas patarle. Pasakėčios žanro pradininkas – graikas Ezopas (VI a. iki Kristaus).

Pavyzdys
VILKAS IR ĖRIUKAS
Vilkas, pamatęs ėriuką, geriantį iš upelio, panoro surasti priekabę ir jį suryti. Atsistojęs prieš srovę, jis ėmė ėriuką kaltinti, kad tas vandenį drumsčiąs, kad atsigerti neduodąs. Ėriukas atsakęs, kad tik lūpų krašteliais geriąs ir, žemiau stovėdamas, negalįs aukščiau stovinčiam vandens drumsti. Šitokiais kaltinimais nieko nepešęs, vilkas sakė: – Betgi pernai tu apšmeižei mano tėvą. O ėriukui ginantis, kad jis tada nė gimęs dar nebuvo, vilkas taip pasakė: – Teisinkis, kaip nori, aš tave vis tiek suėsiu. Pasakėčia rodo, kad žmonėms, pasiryžusiems daryti bloga, nieko nereiškia geriausias Pasiteisinimas.