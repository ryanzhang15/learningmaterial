د خواله رسنۍ ټویټر شریک موسس جیک ډورسي د شرکت اجراییه مشر دنده پرې ایښې. ټویټر اداره وايي، د نوموړی پر ځای به اوس د شرکت تخنیکي څانګې مسوول پراګ اګروال دا دنده سمبال کړي.

ښاغلی ډورسي له ۲۰۰۶ کال راهیسې د ټویټر انلاین راکړې ورکړې ادارې 'سکوئر ' مشري هم پر غاړه لري.

جیک ډورسي په یوه اعلامیه کې ویلي، 'شرکت پرمختګ ته چمتو دی او بالاخره زما د تلو وخت راورسېد. '

نوموړي د خپل ځایناستي پر وړتیا ډاډ څرګند کړی او په وینا یې اوس یې د مشري کولو وخت راغلی دی.

پراګ اګروال ۲۰۱۱ کال کې د ټویټر ادارې غړی شو او له ۲۰۱۷ کال راهیسې د دې ادارې تخنیکي څانګې مشري کوي.

د یادونې ده چې له تېر کال راهیسې یو شمېر پانګوالو د ادارې لپاره د یوه داسې اجراییه مشر غوښتنه کوله چې ټوله توجه یې یوازې پر ټویټر متمرکزه وي.

بل لور د جیک ډورسي ګوښه کېدو له اعلان وروسته د ونډو بازار کې د ټویټر ونډو بیه یو څه زیاته شوه او په بازار کې په موقت ډول د ونډو راکړه ورکړه، تم شوه.

۴۵ کلن جیک ډورسي ۲۰۰۶ کال کې له بز سټون، ایوان ولیمز او نوحا ګلاس سره په شریک ټویټر تاسیس کړ.

د ښاغلی ډورسي نوم د لومړنیو ټویټ پیغامونو او تر ټولو د ډېر وخت لپاره د اجراییه مشر په توګه د کار له کبله د ټویټر په پېژندګلوۍ بدل شوی و.

له ټویټر سره مینه لرم