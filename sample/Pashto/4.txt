له واکه تر لېري کولو وروسته تراوسه اغلې سوچي په کور کې نظربنده ده.

د نوي جوړ شوي ملي یوالي حکومت چې دیموکراسۍ پلوه څېرې او پوځي کودتا مخالفین په کې دي یوه ویاند ډاکټر ساسا مخکې بي بي سي ته ویلي وو چې آغلې سوچي تر ډېر فشار لاندې ده.

ډاکټر ساسا ویلي وو ''هغه ښه نه ده، پوځي جنرالان تیاری نیسي چې هغه په ۱۰۴ کالو بند محکومه کړي او غواړي چې هغه په زندان کې مړه شي. ''

د یادونې ده چې په میانمر کې له پوځي کودتا وروسته پراخې مظاهرې وشوې.

له ساسي زندانیانو سره د مرستې او څار یوې ډلې په وینا په دغو مظاهرو کې ۱۳۰۳ کسان وژل شويدي.

د میانمر پخوانۍ مشره انګ سانسوچي یوه له هغو ۱۰۶۰۰ کسانو ده چې د تېر فبرورۍ راهیسې نیول شوي دي.

د میانمر له واکه لېري کړای شوې مشره انګ سانسوچي ته د څلورو کالو بند جزا واورل شوه. دا د هغو پرېکړو په لړ کې لومړنۍ ده چې نوموړې په عمري بند محکومولی شي.

آغلې سوچي په هېواد کې د مخالفتونه پارولي او د کورونا وبا پرمهال له محدودیتونو نه په سرغړونې ګرمه وپیژندل شوه.

دا روښانه شوې نه ده چې ښاغلې سوچي به کله زندان ته لېږدول کېږي.

پر هغې ټول ۱۱ تورونه لګول شوي خو هغې پرې ټول لګول شوي تورونه رد کړي دي.

پر اغلې سوچي لګول شويو تورونو باندې نیوکې هم شوي او تر شاه یې سیاسي انګیزه بلل شوې ده.

۷۶ کلنې انګ سانسوچي په تېر فبرورۍ کې د یوې پوځي کودتا په پایله کې له واکه تر لېری کېدو مخکې د یوه منتخب حکومت مشري کوله.

پوځ د فبرورۍ په میاشت کې واک ترلاسه کړ او ادعا یې وکړه چې د تېرکال په ټول ټاکنو کې چې د اغلې سوچي ګوند په لوی توپیر وګټلې درغلي شوې وه.

خو د ټاکنو خپلواک څارونکي وايي ټولټاکنې تر ډېره آزادې او عادلانه وې.

له هماغه مهال راهیسې انګ سانسوچي په کور کې نظربنده ده او د فساد له څو تورونو سربېره له دولتي رازونو نه د سرغړونې او ناارامیو په هڅوونې هم تورنه ده.

محکمه کې له حاضریدو پرته هغه تر ډېره په عام محضر کې نه ده لېدل شوې او نه ترې څه اوریدل شوي دي.

د میانمر پخوانۍ مشره په څلورو کالو بند محکومه شوه